paragraphs,reference_summary
"Mênggah ing wigatosipun pakêmpalan dintên punika badhe sami anyurao sêrat Mahabarata, karantên punika sêrat minulya ing dunya. Manawi ngangkah murih gampil anggènipun nyuraos, sakawit tiyang kêdah sumêrêp rumiyin ingkang kasinau wau sêrat punapa, sarta ing nalikanipun maos kadospundi anggènipun nyamêktakakên ciptanipun, karana ingkang prêlu punika panggalihipun para marsudi, punapa pancèn kapengin mangrêtos, punapa botên. Bilih sampun samêkta, mangrêtosipun dhatêng sêrat ingkang kaparsudi wau, langkung gampil tinimbang manawi kalintu anggèning nyamêktakakên panggalihipun. Upami jêngandika kapengin priksa dhatêng salah satunggaling kawontênan, kawontênan wau kêdah titi anggèn jêngandika ningali, sampun ngantos kirang waspada, kêdah jêngandika ajêngakên, nanging sampun ngantos kasingkur, sarta kêdah dipun raosakên sayêktos. Makatên ugi tumraping cipta, paningaling cipta kêdah dipun wawasakên, sarta sêrat wau dipun ajêngna.;","Pakêmpalan dintên punika nyuraos Sêrat Mahabarata, kêdah sumêrêp saha nyamêkta kanthi samêkta."
"Tiyang kêdah sumêrap kadospundi anggènipun marsudi, kadospundi wosing pikajêngipun ingkang kêdah winawas sarana cipta wau. Pramila badhe winiwitan saking anyamêktakakên cipta, tuwin anêdahakên pratitising patrap, tiyang kêdah ngangkah sagêdipun sumêrêp kadospundi pamaosipun sêrat wau.;",Tiyang kêdah nyamêkta cipta lan wosing patrap supados mangrêtos sêrat.
"Sasampunipun lajêng dipun pêndhêta saparwa-saparwa  kaupadosana, pundi ingkang prêlu, katataa ngantos turut dêdongènganipun, tuwin kêdah mangangkah sagêdipun têrang panampinipun dhatêng sadaya ingkang kawrat ing sêrat wau, sarta lêlampahanipun ingkang sami kacariyos wontên ing ngriku, pikajêngipun badhe kangge mulang tiyang golongan punapa, kadospundi pandamêlipun, tuwin punapa pangangkahipun. Kadospundi para dewa anggènipun amitulungi tiyang-tiyang wau, saha kadospundi anggènipun amambêngi. Punapadene para dewa tumut angsal punapa wontên lêlampahan ingkang kalampahan wau.;","Sasampunipun pêndhêta, têrangipun lêlampahan lan piwulang kedah sumêrêp."
"Ing dunya kathah tiyang ingkang botên pitados manawi para dewa  punika anata lêlampahan, sarta botên pitados manawi alam-alam punika tinata dening para dewa. Sintêna ingkang botên pitados dhatêng Agami Hindhu, tamtu badhe amabêni sêrat-sêrat jêngandika ingkang suksci-suksci. Dados inggih kalêbêt saperangan kawajibanipun sabên jêjaka Hindhu ngrêtos sawatawis dhatêng sêrat-sêrat suksci ing agaminipun, sampun ngantos lajêng sami rangu-rangu dening pangrêncananipun tiyang ingkang sami botên sumêrêp.;",Jêjaka Hindhu kêdah ngrêtos sêrat suksci supados botên rangu-rangu.
"Manawi tiningalan saking kawruh kasusastran, sêrat Mahabarata punika isi ajèn-ajèn ingkang agêng sangêt. Satunggal-tunggaling băngsa punika tamtu sami gadhah sêrat, pintên-pintên băngsa ingkang sangêt angluhurakên, ugi pintên-pintên băngsa ingkang ngrèmèhakên dhatêng sêratipun wau. Kathah băngsa ingkang darbe sêrat mawi sinawung lêlagon, cariyosing babad, dongengan, kawruh kasuksman tuwin agami, ingkang adamêl tuwuh-tuwuhing raos pangaji-ajinipun tiyang, punika ingkang kathah saking kawruh kasusastranipun, manawi wontên băngsa darbe sêrat-sêrat ingkang migunani, băngsa wau lajêng kaanggêp luhur dening băngsa sanès, nanging manawi botên gadhah sêrat ingkang luhur-luhur, băngsa wau tamtu kaanggêp asor, măngka botên wontên băngsa ingkang sugihipun sêrat luhur kados băngsa Hindhu.;","Mahabarata gadhah ajên luhur ing kawruh, ngluwihi sêrat bangsa sanès."
" Saèstunipun jêngandika sampun sami maos anggitanipun Omirus, pujăngga ing praja Grigkênlan, ingkang nyariyosakên lêlampahaning paprangan salêbêtipun sadasa taun. Wontên sanèsipun malih, pintên-pintên pujăngga linangkung ing bab kasuksman tuwin babad. Sarêng tiyang samangke maos sêrat wau, lajêng sami mungêl: Grigkênlan punika rumiyinipun têtela nagari agêng, katitik saking anggitanipun para pujangganipun. Wêkdal samangke tiyang kilenan sami maos sêrat-sêrat ijêngandika ingkang kasêrat ing basa Sansêkrit, sarta sami mungêl: kados punapa luhuring kasagêdanipun băngsa Hindhu ing jaman kina, dene sampun sagèd nganggit sêrat-sêrat wau. Sêrat Mahabarata punika kêkidungan ingkang luhur piyambak ing dunya, botên wontên sêrat kêkidungan ingkang sami kalihan sêrat Mahabarata. Ing ngriku kaèbêkan sadhengah ingkang prêlu dipun sumêrêpi, utawi pundi kautamèn ingkang kêdah kaparsudi. Tatêmbunganipun sêrat wau wilêd, sarta anyariyosakên lêlampahan prêlu-prêlu ingkang kêdah dipun sumêrêpi dening para jêjaka Hindhu. Saèstu kuciwa, upami tumuwuhipun jêjaka Hindhu botên sinartan kawruh pintên- pintên ingkang kawursita ing sêrat kêkidungan ingkang kaanggit sarta kagêgulang dening lêluhuripun.;","Mahabarata minangka kêkidungan luhur sangêt, ngajari piwulang agêng."
"Punika pusakanipun băngsa Arya, amila prayogi sami kasinaua. Ing sêrat wau angêmot prakawi pêrlu tigang warni,  piwulang kasusilan,  sadarsana,  aluraning lêlampahanipun.;",Pusaka Arya punika ngemot piwulang kasusilan lan lêlampahan.
" Bab piwulang kasusilan, punika pikajêngipun angrêmbag kawruh kasusilan, kados ta: lampah sae, sarta utamining pambêkan. Bilih jêngandika sinau kawruh petang, tamtu jêngandika dipun sumêrêpakên lampah-lampahipun ingkang sampun tinamtokakên. Dene manawi lampah-lampah ing panggarapipun wau sampun jêngandika sumêrêpi, sarta jêngandika têtêpi, tamtu lêrês pametang jênganika, makatên ugi tumraping piwulang kasusilan. Piwulang wau angrêmbag awon sae, pundi ingkang prayogi linampahan, saha ingkang kalintu. Wulang kasusilan botên mungêl: sira kudu bêcik, utawi: sira kudu aja ala. Ananging pamulangipun amung anêdahakên lampah-lampahipun, sarta suka têtuladan. Ingkang kacariyosakên ing ngriku pundi sae pundi ingkang dipun wastani awon, pundi ingkang kêdah jêngandika lampahi, tuwin pundi ingkang kêdah katilar. Sadaya lampah sarta wêwatonipun wau ingkang winastan piwulang kasusilan.;",Piwulang kasusilan ngajari lampah sae lan awon kanthi têtuladan.
"Sêrat Mahabarata, punika wiyaripun kados cakrawalaning piwulang kasusilan, ing ngriku pitêdah kadospundi anggènipun anglampahi. Sêrat wau marah dhatêng lare jalêr èstri ingkang sami wontên ing pamulangan, tiyang sêpuh jalêr èstri, saha mulang dhatêng sadaya wau kadospundi ingkang kêdah dipun lampahi pêpangkataning umur-umuranipun. Para brahmana, satriya, wiswa, tuwin sudra, saha tiyang ingkang botên kalêbêt wêwilanganing băngsa punapa kemawon, sadaya sami sagêd angsal pitêdah saking ing ngriku, kadospundi pamanguning wêwatakan ingkang kêdah linampahakên ing gêsangipun sadintên-dintên. Sêrat wau  anêdahakên kadospundi darmanipun ing dalêm sakadang warga, tiyang sêsemahan, bapa tuwin anak jalêr, biyung tuwin anak èstri, amarah padataning gêsang padintênan, lampahing pamulangipun sakalangkung prayogi, inggih punika kadhapur dêdongengan. Kangge lintunipun anggèning mungal: ucapira kang têmên, ing ngriku nyariyosakên lêlampahanipun tiyang pintên-pintên ingkang têmên ungêlipun, lajêng kacariyosakên kadadosaning katêmênanipun wau. Dene ingkang kangge lintuning piwulangipun: sira aja goroh, punika lajêng nyariyosakên lêlampahanipun tiyang ingkang sami rêmên goroh, tuwin kadadosanipun.;","Mahabarata ngajari wêwatakan, darmanipun warga, lan têtuladan gêsang."
"Makatên patrap pamulangipun dhatêng tiyang, murih sami amangun watak utami, dados tiyang lajêng mangrêtos sayêktos. Manawi guru jêngandika mulang wiskêndhê , guru wau tamtu anêdahakên gunggunganipun cacah ingkang kapetang. Ingkang makatên amimbuhi têranging pangrêtos andika, langkung saking manawi jêngandika metang piyambak ingkang tanpa têtuladan.;",Guru kêdah mulang kanthi têtuladan kang têrang lan sae.
"Ambêg rahayu punika langkung prêlu tinimbang sakathahing wêwatakan. Kalampahanipun sae, bêgja tuwin majêng, punika têwah saking ambêg rahayu. Wontên satunggaling dongèng: nyariyosakên lêlampahanipun ditya nami Praladha, amargi saking anggènipun nglampahi wajib sarana ambêg rahayu, lajêng kaparingan nugraha dening Sang Hyang Indra, pinarêngakên mangrèh tri bawana. Nalika Sang Hyang Indra tumêdhak, amindha warna brahmana, Praladha katampi dados siswanipun, saking sangêting sungkêmipun Praladha dhatêng gurunipun, ngantos prasêtya sadaya dhawuhipun badhe dipun lampahi. Wêkdal samantên Sang Hyang Indra lajêng dhawuh: Praladha angaturna saening watakipun dhatêng Sang Hyang Indra. Sanadyan Praladha sangêt   sumêlanging manahipun dhatêng kadadosanipun bilih sirna watakipun sae, ewadene Praladha nyandikani, sinaksèn ing prasêtya.;",Ambêg rahayu lan donga minangka têtuladan utama.
"Nalika wau Praladha linggih kalayan manah dhatêng kasagahanipun, katingal wontên cahya, sunaripun tanpa watêsan mêdal saking badanipun. Ing ngriku Prabu Praladha pitakèn: sira iku sapa, cahya mangsuli: ingsun iki maujuding watakira bêcik, kang nêdya sira pisah, samêngko ingsun anguncati, arêp manjing marang brahmana kang binaktèn ing siswane. Wontên wujud sanèsipun malih ingkang mêdal saking sariranipun Prabu Praladha, sarêng dipun pitakèni mangsuli: ingsun watak adil, ingsun kudu manggon ing êndi kang dinunungan dening watak bêcik. Makatên ugi wêdaling katêmênan, pandamêl sae, pangwasa sarta kabêgjan, wêdalipun kabêgjan wau sarwi wicantên, hèh Praladha, amarga saka bêciking pambêganira, sira bakal bisa mangrèh tri bawana.;","Praladha nyumangga sariranipun, nêrangaken ambêg bêcik."
"Samêngko wus kasumurupan kabèh, sira amboyong ratuning dewa, marga saka bêciking pambêkan, adil, têmên, panggawe bêcik, pangwasanira lan ingsun pribadi, lah sira kang wicaksana, kabèh mau tumuwuh saka bêciking pambêkan. Sasampunipun makatên kabêgjan lajêng uncat atut wuri dhatêng pambêka sae.;",Kabêgjan asalipun saking pambêkan adil lan budi luhur.
"Wontên têtuladan sae sanèsipun, sambêt kalihan kasusilan, ingkang marambah-rambah kula sumêrêpi, wontên ing sêrat, Mahabarata, suraosipun anêdahakên, manawi pambêkan ingkang sae tumrap salah satunggiling tiyang punika botên tamtu prayogi tumrap tiyang sanès, sarta kawajiban punika dumunung wontên tiyang wau tiyang punapa. Manawi andika punika lare, ingkang sae tumrap andika, punika anglampahi saparentahing guru andika, bilih jêngandika dados guru, ingkang sae tumrap andika punika anêdahakên tiyang dhatêng kawajibanipun. Bilih ijêngandika punika bapa, wajib ijêngandika ngayomi suta andika. Nanging manawi jêngandika anak jalêr, wajib ijêngandika angestokakên parentahipun sudarma andika. Ingkang migunani tumraping tiyang, dumunung wontên kawruhipun, sarta wontên pratitisipun anggèning anambut kawajibanipun, ing pundi pamanggènipun ingkang tinêdahakên dening gêsangipun. Tumrap andika para siswa, botên prêlu nyumêrepi kawajibaning tiyang dados bapa. Ingkang prêlu tumrap andika, nyumêrepi kawajibaning siswa sarta anglampahi.;",Kawajiban kêdah sinau pratitis lan kalampahan sae.
"Sêrat Mahabarata punika ingkang kaluhurakên, prakawis pambêkan sarta pamanggèning gêsang andika. Sêrat wau nyumêrêpakên sadaya ingkang prêlu tumrap satunggal-tunggaling tiyang, wontênipun ing piwulang kasusilan. Pintên-pintên sêrat ingkang angêwrat piwulang amung tumrap tiyang sagêlêngan, sarta amung piguna tumrap para ingkang sampun luhur kawruhipun, nanging tiyang ingkang botên lantip lajêng botên sagêd nampèni.;",Mahabarata ngajari pambêkan lan pamanggi gêsang mawi têtuladan.
"Sêrat anggêr amung piguna tumrap tiyang ingkang sami angsal piwulang pangadilan, nanging botên migunani tumraping amongtani. Pintên-pintên sêrating agami ingkang amung tumrap para mursid, ananging sêrat Mahabarata pakangsal tumrap sintên kemawon, sarta sapintên sakêdhiking sasêrêpanipun, ewadene mêksa angsal piwulang. Dados sêrat wau kenging kawaos dening sawiyah tiyang, sarta sabên tiyang sagêd angsal kabêgjan saking ing ngriku. Sanadyan tiyang botên maos sêrat sanèsipun, tiyang badhe sagêd angsal sawêrnining kawruh. Manawi tiyang bêtah badhe ngudi kawruh agami tuwin kasusilan, sagêd angsal kawruh amung saking maos serat Mahabarata.;","Sêrat punika tumrap sadaya, botên kangge golongan tartamtu."
"Sadarsana, angrêmbag bab cipta, dayaning kanalaran tuwin daya ing nglêbêtipun manungsa. Sadarsana amarah kasunyataning pangeran, manungsa, dunya tuwin dumados , sadaya wau pinangkat-pangkat saking ciptanipun. Mahabarata marah bab sadarsana, ingkang alêlandhêsan agami Hindhu. Kacariyos wontên satunggaling narendra ingkang sakalangkung luhur, , inggih punika pribadi kang esa, dumunung ing nglêbêtipun satunggal-tunggal, tuwin ing nglêbêtipun samukawis. Pangeran punika wontên ing pundi-pundi, ing nglêbêtipun srêngenge, ing rêmbulan, ing lintang, ing nglêbêtipun para dewa tuwin manungsa, ing nglêbêtipun kewan, têtuwuhan, tuwin ing pêpêlikan. Wontên gêsang satunggal, sumimpên ing nglêbêtipun sadaya, inggih punika Pangeran kang Maha Agung. Dados sadaya dumados punika satunggal, mila botên lêrês manawi pêpisahan. Pundi ingkang sae tumrap salah satunggal inggih sae tumrap sadaya, pundi ingkang sae tumrap sadaya inggih sae tumrap salah satunggal. Amila kita kêdah amêmitran kalihan sadaya, sarta asih dhatêng sadaya. Tiyang punika gêsang satunggal, dados manawi tiyang anyêrikakên dhatêng tiyang sanès, punika anatoni manahipun piyambak. Gêsang ingkang wontên ing lêmbu, punapa ing nglêbêting pêksi, punika inggih gêsanging tiyang. Jêngandika wajib kêdah rumêksa sarta angayomi, kados dhatêng gêsang andika piyambak.;",Mahabarata ngajari pangayoman titah minangka satunggal.
" Kaparênga kula nyariyosakên lêlampahanipun Prabu Usinara kalihan pêksi dara ingkang nêdya nyuwun pangayoman ing panjênênganipun. Kawajibaning ratu ingkang minulya piyambak punika angayomi sadhengah ingkang sami wontên ing dalêm wawêngkoning kaprabonipun. Dewa kêkalih, Sang Hyang Indra kalihan Bathara Agni, karsa anyobi kasêtyanipun Sang Prabu Usinara ing ngatasing kawajiban. Sang Hyang Indra mancala warna pêksi alap-alap, dene Bathara Agni dados dara. Sasampunipun sami mancala warna, alap-alap lajêng ambujêng pun dara, mila dara ngupaya pangayoman dhawah ing pangkonipun sang prabu. Alap-alap matur manawi dara punika sampun pinasthi dados boyonganipun. Ananging sang prabu botên marêngakên, amargi awêwaton pasêksèn, dene dara nyuwun pangayomanipun ratu ingkang amêngku ing praja wau. Pun alap-alap lajêng pratela manawi kecalan têdhanipun, punika ugi kawajibaning ratu angayomi kawulanipun ingkang badhe pêjah kaluwèn. Sang prabu botên karsa anguculakên dara saking pangayomanipun, mila dhawuh badhe anglintoni tatêdhan sanèsipun, ananging kaparingan punapa kemawon alap-alap botên narimah, pun alap-alap ugi purun nampèni manawi linintu daginging  sariranipun sang prabu ingkang bobotipun sami kalihan wawrating dara.;",Prabu Usinara nêdahakên kasêtyan lan pangayoman agêng.
" Sang prabu marêngakên mila lajêng angiris sariranipun kadèkèk ing taraju sinisihan pêksi dara. Ananging tansah jumplang awrat daranipun, ngantos kawêwahan marambah-rambah kairisakên malih mêksa awrat daranipun, ngantos sariranipun têlas dagingipun, sadaya kadèkèk ing taraju. Sanalika wau dewa kêkalih lajêng sami ngejawantah, sarta paring nugraha dhatêng sang prabu, dene sang prabu sampun kadugi anglilahakên sariranipun piyambak kangge lintunipun titah ingkang nyuwun pangayoman ing panjênênganipun.;",Kasêtyanipun Prabu Usinara dipun nugraha déning para dewa.
" Sêrat Mahabarata punika satunggaling sêrat piwulang sae, malah bokmanawi langkung saking samantên, sêrat wau kandêl isi:  dhil, ing ngriku nyariyosakên lêlampahan sayêktos watawis sampun gangsal èwu taun dumugi samangke. Gangsal èwu taun ingkang kapêngkêr, Sri Krêsna anggènipun anilar sariranipun wadhag, ing nalika wiwitaning jaman Kali, wêkasaning cariyos wau, ing ngriku anggènipun Sri Krêsna uncat saking dunya. Ingkang prêlu kêdah dipun sumêrêpi, bilih punika sanès pangathik-athiking tiyang, nanging satunggaling cariyos lêlampahanipun tiyang ingkang sampun kalampahan sayêktos, ing ngriku nyariyosakên lêlampahaning băngsa satriya agêng-agêng, inggih punika prajurit ing tanah Hindhu, ingkang saperangan agêng sirna wontên samadyaning paprangan agêng. Para wadyabalanipun para satriya agêng-agêng wau ingkang sampun adamêl rahayu saha amagêri waja nagari Hindhu. Kalampahan kathah ingkang sami kasambut ing madyaning palagan agêng, sisaning pêjah băngsa wau lêstantun kados satunggaling golongan ingkang kuwawi, sarta têdhak turunipun kantun sawatawis, sami pating salêbar panggenanipun. Inggih sirnaning băngsa wau ingkang kadi amêngakakên kontênipun praja Hindhu, wasana lajêng asor sarta alum.;",Mahabarata nyariyosakên lêlampahan satriya Hindhu kang agêng piwulangipun.
"Kaliyoga punika satunggaling jaman, ingkang têtiyanganipun sirna piyandêlipun dhatêng para dewa tuwin pandamêlipun para dewa, mila saya sangêt korupipun dhatêng kawontênan lair. Ingkang kapitados amung samukawis ingkang kenging katingalan, kamirêngakên, ginrayang, kaambu tuwin dipun kênyami. Ringkêsipun samukawis ingkang kenging sinarawung dening indriyanipun badan-badan. Andika pitados dhatêng bangku, amargi kenging andika tingali tuwin ginrayang, andika pitados dhatêng satunggaling griya tiyang, kawontênan sakiwa têngên andika, awit andika sagêd nyumêrêpi.;",Kaliyoga minangka jaman ingkang namung pitados dhatêng kawadhagan lan botên kasatmata.
"Ananging kathah tiyang ingkang botên pitados dhatêng samukawis ingkang piyambakipun botên sagêd aningali utawi anggrayang. Dhatêng para dewa ingkang salami-laminipun tansah anjangkung manungsa, malah dhatêng kang maha luhur, ingkang sugêngipun ugi dados gêsanging manungsa, sami botên pitados. Kathah tiyang ingkang pitadosipun dhatêng punika wau taksih sêmang-sêmang. Tiyang-tiyang ingkang makatên botên mungêl bilih piyambakipun botên pitados dhatêng para dewa, ananging gêsangipun sampun amratandhani manawi pancên botên pitados. Samukawis kawontênan sakubêngipun tiyang ingkang dipun wontênakên dening para dewa, punika botên kaanggêp bilih dewa ingkang ngwontênakên. Jêngandika mastani kodrad dhatêng srêngenge ingkang andadari, rêmbulan ingkang sumorot, gumrujuging toya, punapadene urubing latu, punika kawontênan ingkang padatan kemawon. Măngka ing nglêbêtipun satunggal-tunggalipun wau isi satunggaling dewa ingkang anambut karya. Bilih latu murub ing tumang punapa ing wana, punika pakartining dewa, dene latu wau lampah pamarkati anggèning ngatingalakên kawontênanipun. Latu punika botên saking pakartining tiyang ingkang sagêd dhatêng kawruh pamisah, ananging punika pakartining Bathara Agni sarêng gumêlar wontên ing dunya.;",Kathah tiyang botên nganggep pakaryan para dewa ingkang botên kasatmata.
"Gumêlaripun wontên ing alam sanès-sanèsipun, santun lampah malih, nanging wontênipun ing ngriki awujud latu. Kados ilining lèpèn Gangga, punika ing ngriku wontên satunggaling widadari ingkang anambut karya. Gumêlaripun wontên kaswargan botên makatên, nanging wontênipun ing ngriki dados lèpèn agêng. Bilih andika botên pitados dhatêng ingkang makatên wau, sêrat Mahabarata lêstantun dados cangkriman ingkang jêngandika botên sagêd ambadhe. Karantên ing sêrat Mahabarata nyariyosakên kawontênan ingkang kados sayêktos, tuwin botên kados pasêmon. Anggènipun badhe nyumêrêpakên punika botên cariyos, manawi latu ambêsmi wana Kandhawa, amung lajêng dipun cariyosakên manawi Bathara Agni anglêbur wana wau.;",Latu lan lèpèn Gangga nggambaraken pakartinipun para dewa ing alam kasatmata.
"Sêrat Mahabarata tansah nyariyosakên samukawis ingkang sampun kawontênakên dening dewa. Tiyang ingkang botên pitados dhatêng dewa nganggêp manawi punika amung pangathik-athik ingkang pinardawa. Botên sapintêna tiyang ingkang pitados, bilih makatên wau samangke ugi taksih tumindak, sarta lêstantun tumindak ing salami-laminipun. Ing jaman sanès-sanèsipun, para dewa anambut karya sarta ngatingali ing manungsa. Samangke  sêsingidan, amargi pitadosipun manungsa amung dhatêng kawadhagan, botên dhatêng panjênênganipun. Kalamăngsa tiyang ingkang sukci tuwin ambêk sih sagêd sumêrêp dhatêng para dewa, kados ing jaman kina, mila tiyang wau pitados dhatêng ungêling sêrat kados makatên punika, dados cariyosing lêlampahan wau lajêng katingal botên anglêngkara.;",Mahabarata nyariyosakên lêlampahan para dewa lan manungsa ing kasunyatan luhur.
"Wêkdal samangke sabên-sabên wontên tiyang mungêl, bilih peranganing kodrad ingkang botên kasatmata, winastan kodrad kang luhur, punika kalintu. Kodrading alam-alam sarta kawontênan punika ingkang kathah botên katingalan dening maripat wadhag, ananging têtela punika wau ingkang angebahakên alam kang asor.;",Kodrat luhur punika pengaruh ingkang langkung agêng tinimbang kasatmata.
"Ing têmbe para dewa marah piyambak dhatêng manungsa, kalamăngsa alantaran para linangkung, ingkang sinêbut para wicaksana utawi rêsi. Mantram, pikajêngipun: tatêmbungan, utawi kaèbêkan suraos, ingkang ungêlipun wontên pangwasanipun, tumrap ing alam gaib --- kawarahakên supados dipun pedahakên dening tiyang. Dene dayaning mantram wau angedap-edapi. Tiyang sampun sami kawarah kadospundi anggènipun angèsthi, murih ciptanipun tuwuh pangwasanipun.;",Para dewa marah liwat rêsi lan mantram kangge ngarahaken tiyang.
"Kita sampun maos, kadospundi tiyang anggènipun ngèsthi dhatêng para dewa, sarta sagêdipun dewa kasumêrêpan ing tiyang, awit saking pangèsthinipun wau. Kadospundi tiyang anggènipun ngèsthi dêdamêl, sarta sagêdipun dêdamêl wau kadarbe ing piyambakipun. Cipta punika salami-laminipun wontên daya kakiyatanipun, para sarjana sampun kathah ingkang sami anyobi. Nadyan ing jaman kina ugi botên sabên tiyang sagêd anandukakên pangwasa andhatêngakên dewa, utawi andhatêngakên dêdamêl, saèstunipun amung para linangkung ingkang sagêd anêtêpi piwulangipun para dewa tumrap prakawis wau. Samangke wontên yogi sawatawis sagêd nandukakên dayaning cipta, amargi para dewa punika botên nate ewah ginggir, pakartinipun inggih botên nate santun, nanging tiyang saya têlas pangwasanipun, kabêkta saking botên pitados dhatêng dewa.;",Namung tiyang suci utawi linangkung ingkang saged mangrêtos pakartinipun para dewa.
"Para dewa punika ingkang masesa bawana, kadosdene kusir anggèning angêlisi kapal rakitan. Dados dunya punika rinèh ing para dewa. Pêpindhanipun kados jêngandika numpak kareta, kalayan anyêpêng lis, lajêng anginggokakên kapalipun dhatêng ing pundi ingkang andika kajêngakên, makatên wau panjaginipun para dewa dhatêng dunya, sarta anurunakên kakiyatan dhatêng  ing dunya, lajêng kaingêr keblatipun.;",Para dewa ngatur jagad kados kusir ngêlisi kareta supados tetep lurus.
"Salami-laminipun para dewa tansah nindakakên kawajibanipun amranata bawana murih prayoginipun, amargi bawana sampun dangu anggènipun lumampah, mila tamtu manggih pintên-pintên simpangan ingkang nyimpang saking margi agêng. Ingkang kaupamèkakên margi agêng wau kawastanan: kamajêngan  inggih punika ingkang linangkungan sagung dumados, saking wiwitan ngantos wêkasanipun. Manawi jêngandika lumampah saking ing Bênarès ngriki, dhatêng ing Alabat, jêngandika nglangkungi pintên-pintên simpangan, ananging manawi jêngandika lêstantun lumampah urut margi agêng wau, andika badhe tumuntên dumugi ing Alabat. Para dewa anggènipun angusiri bawana kawêdalakên urut margi agêng, ananging manungsa kalamăngsa lajêng minggok anut margi simpangan, ingkang katingalipun sakeca dipun langkungi, măngka saurut pinggiring margi agêng wau pinagêran saha dipun jagang, dados manawi tiyang amargi saking pangangkahipun piyambak nêdya minggok saking margi agêng tamtu lajêng kacêmplung ing jagang utawi katatap ing pagêr, ing ngriku tiyang mastani, manawi tiyang wau manggih sangsara tuwin kasusahan. Ananging kasusahan tuwin kasangsaran wau sae, dene dhumawah ing piyambakipun, awit upami  para dewa botên andèkèkana pakèwêd ing margi simpangan wau, tiyang badhe kalajêng-lajêng anggènipun kasasar, wêkasan bilai.;",Manungsa ingkang klintu margi dipun tuntun para dewa lumantar kasusahan.
"Kalamăngsa, tiyang sanagari sadaya sami langkung margi simpangan, ing ngriku dewa lajêng angwontênakên prang agêng utawi pacêklik, tuwin sêsakit agêng wontên ing margi simpangan wau. Tiyang sabăngsa sami lumampah ing margi simpangan, mila kêdah dipun têdahakên manawi lampahipun kasasar, awarni panandhang, supados sampun anglampahi makatên malih. Paprangan agêng ingkang sami dipun sumêrêpi wontên ing sêrat babad wau, têtela saking kaparênging para dewa, amargi para dewa kawajiban kêdah adamêl kamajênganing tumitah. Tiyang sumêrêp kados punapa kathahing tiyang sarta kewan ingkang anêmahi pêjah ing paprangan wau, ngantos tiyang mastani sakalangkung anggêgirisi, utawi mêmêlas sangêt.;",Para dewa anggêlar paprangan supados manungsa kasadaran lan bali dhatêng margi bener.
"Ananging sayêktosipun sanadyan tiyang punapa kewan, ingkang sami anêmahi pêjah ing paprangan wau, amung ingkang badanipun sampun botên pakangsal kangge amangun kamajêngan. Bilih badaning tiyang punika sampun botên kenging pinakartèkakên, badan wau lajêng kabucal dening para dewa, murih tiyangipun lajêng sagêd  angsal badan ingkang saya prayogi. Risaking badan punika limrahipun winastan pêjah. Măngka badan têtela kadosdene pangangge ingkang rinasuk ing tiyang, mila sabên tiyang minggah darajatipun, badanipun tamtu lajêng risak. Sagunging tiyang ingkang lena ing palagan agêng wau, sami lajêng minggah ing kaswargan, nunggil kalihan para dewa.;","Prang agêng minangka siklus kawajiban para dewa, badhe jiwa sae lajêng minggah kaswargan."
"Pakaryanipun para dewa anindakakên anggêr-anggêring Gusti kang amaha luhur, inggih iswara, ingkang gumêlaripun dados trimurti: Mahadewa, Wisnu tuwin Brahma. Anggêr wau ingkang mangun kamajênganing sadaya dumados ngantos kados ayang-ayanganing Pangeran. Anggarap kamajêngan makatên wau kawajibanipun para dewa, utawi botên amung tumrap salah satunggal, dados kawajibanipun beda kalihan manungsa. Anggènipun para dewa ngwontênakên kasusahan, panasaran, sarta godha, wontên ing margining manungsa, punika badhe anyobi kasantosaning manungsa, supados manungsa saya wimbuh karosanipun saha kasinungan kawicaksanan tuwin sami ambêk utami. Ing nalika para dewa anindakakên pakaryanipun, kalamăngsa kêdah angwontênakên warni-warni, ingkang botên sakeca tumraping manungsa. Anggènipun para dewa ngwontênakên makatên, punika tumrap  manungsa ingkang botên anut têpa palupi.;",Para dewa miturut dhawuhing Gusti Trimurti kangge ningkatakên kawicaksanan.
"Upaminipun para jaksa ngukum tiyang ingkang lampah awon, punika minăngka pemutipun tiyang limrah, manawi tiyang mandung raja darbe andika, tiyang wau lajêng kaukum dening pangadilan, awit tiyang wau anêrak anggêr-anggêr, sanajan botên mandung darbèking jaksa, utawi anêpsoni para jaksa. Ananging upaminipun jêngandika kapandungan, jêngandika nêpsu sarta amarăngka pandungipun, punika jêngandika kalêpatan. Manawi jêngandika langkung sêpuh, jêngandika kawajiban mulang pundi ingkang botên lêrês. Jêngandika manggalih sarta tumindak kangge prayogi andika piyambak. Ingkang kangge adamêl sênênging manah andika piyambak wau, lajêng dipun anggea nglampahi pakaryaning Gusti.;",Anggêr-anggêring dewa kados pangadilan kangge kamajêngan manungsa.
"Saking sêrat Mahabarata tiyang sagêd nyumêrêpi, wontên tiyang sabăngsa ingkang kalintu tindakipun, mila băngsa wau lajêng sangsara. Inggih punika ingkang dipun wastani anggêr-anggêring kasusilan. Dene ingkang anindakakên anggêr-anggêr wau para dewa. Upami kalampahan Hindhu dados samêsthining karajan ingkang kuwawi tuwin mardika, punika tamtu amung saking tiyang Hindhu sampun angèstokakên agami saha lampah sae. Sampun botên wontên sanèsipun kajawi makatên. Amargi ingkang mangrèh dunya punika para dewa, manawi dewa angluhurakên têtiyanganipun satunggaling nagari, punika tamtu ganjaran anggènipun sami lampah sae. Ingkang makatên wau lampah ing anggêr kasusilan. Manawi tiyang sami lampah awon, nadyan suwaunipun băngsa agêng inggih lajêng dados alit. Dene băngsa alit ingkang lampah sae, lajêng dipun luhurakên.;","Mahabarata nedahakên lampah awon lajêng sangsara, lampah sae lajêng sinung ganjaran."
"Manawi satunggaling băngsa dumugi mangsanipun ewah, --- upaminipun tiyang Hindhu badhe dados kados gangsal èwu taun ingkang sampun kapêngkêr, tamtu wontên sujanma ingkang kalairakên ing Hindhu. Pintên-pintên sujanma ingkang agêng kasaenanipun, tuwin druhaka, kuwawi, saha tiyang awon. Tiyang-tyang wau linairakên ing ngriku, amargi nagari ngriku bêtah sadaya wau, sarta sadaya punika tiyang-tiyang ing gêsangipun ingkang kapêngkêr sampun mirantos badhe anggarap pandamêlan prêlu. Para linangkung wau, nadyan kang sae punapa kang awon, punika botên sawêg sapisan punika wontênipun ing Hindhu. Ing gêsangipun rumiyin sampun sae tindakipun, mila lajêng sinung karosan, kalampahan lajêng linairakên ing măngsa ingkang kaèbêkan bêbaya, prêlu badhe anambut karya sêsarêngan kalihan para dewa. Panunggilanipun malih tiyang ingkang awon- awon, punika suwaunipun murka, bêngis, tuwin tansah mangunêk-unêk, sadaya punika maedahi tumrap anggêr-anggêring kamajêngan, sarta amargi saking panglawanipun wau lajêng andadosakên buthêg, ingkang kêdah dipun sinau kasumêrêpan dening tiyang Hindhu. Bilih makatên kadadosaning lampahipun, nadyan para ingkang sami sae-sae punapa tiyang ingkang awon-awon, punika inggih badanipun piyambak ingkang ngrancang takdiripun. Ingkang sae-sae badhe sêsarêngan anambut karya kalihan para dewa, dene ingkang awon badhe makèwêd, botên kangge pambiyantu prêluning dewa. Ananging tiyang ingkang migunani mêsthi tinuntun dhatêng panggenan ing pundi anggènipun badhe anambut karya, mila linairakên ing ngriku.;","Tiyang sae nyengkuyung para dewa, dene ingkang awon botên kagunakaken."
"Kula manggih cacriyosan ing Adiparwa, inggih punika dhil kapisanan saking sêrat Mahabarata, bilih pangrantamipun prang agêng punika wontên ing kaswargan. Para dewa sami parêpatan lajêng anêmtokakên, kêdah anglairakên sagunging tiyang ingkang sampun tinamtu minăngka panuntunipun. Ingkang pinilih tiyang sakawan, ingkang rumiyinipun sampun nate dados nayakanipun ratuning para dewa, ingkang sinêbut Hyang Indra. Bathara Indra punika angratoni para dewa, sarta sakawan wau suwaunipun inggih  Indra.;","Prang agêng wontên ing kaswargan, para nayaka dipilih kangge ing bumi."
"Kacariyos Sang Hyang Indra amargi dados ratuning para dewa, mila lajêng kumaluhur. Wêkasan kasiku kêdah anyèlèhakên kaprabonipun sawatawis măngsa. Pangandikanipun Hyang Mahadewa: sing sapa kang kaya wêwatakanira mau, padha ora olèh nugrahaningwang. Sang Hyang Indra angèstokakên sarwi ngunandika bilih sariranipun kalihan Indra sanèsipun, badhe manjanma prêlu anambut pakaryan ingkang dados gêgadhanganipun, murih sarampunging karya lajêng sagêd wangsul dhatêng ing kaswargan malih. Ing nalika wau Indra sakawan lajêng matur, manawi linairakên saking pawèstri sintên kemawon, sagêda sudarmanipun dewa. Dene Indra ingkang ăngka gangsalipun, pratela bilih panjênênganipun pribadi badhe anitahakên tiyang ingkang ăngka gangsal. Bathara Mahadewa marêngakên.;",Indra naris Pandawa ing bumi supados nyumêrêpi pakaryanipun dewa.
"Sarêng sampun dumugi mangsanipun, Indra sakawan wau linairakên dados Yudhistira, Bima, Nangkula tuwin Sahadewa, dene ingkang minăngka sudarmanipun, inggih punika Bathara Darma , Bathara Wayu  sarta Bathara Aswin kalih pisan. Ananging Arjuna punika suwaunipun rèsi agêng, lairipun malih dados putranipun Bathara Indra ratuning dewa. Prajurit gangsal pisan wau ingkang nêdya sami dipun sumêrêpi  lêlampahanipun, inggih punika ingkang unggul ing palagan agêng Têgalkuru.;",Pandawa minangka têdhak Bathara Indra ingkang tumut prang ing Têgalkuru.
"Sabibaring prang agêng wiwit ngancik jaman enggal, kacariyos wêkdal samantên dewaning para dewa ingkang jêjuluk Sang Hyang Wisnu manjanma piyambak dhatêng ing dunya, minăngka awatara, sêsilih Sri Krêsna, asêsarêngan kalihan swasa, naga kalanggêngan ugi manjanma dados sadhèrèkipun Krêsna, kêkasih Balarama  kawuningana awatara punika pangejawantahipun têtungguling dewa, mila manjanma prêlu mangrurah piawon, bilih piawon sampun saya andadra, sarta kawistara badhe angandhêg lampahing kamajêngan.;",Sri Krêsna minangka awatara Wisnu kangge ngendhalikani piawon.
"Tatelanipun sêrat Mahabarata punika babading băngsa têdhakipun satunggaling narendra, ingkang jajuluk Prabu Barata. Panjênênganipun putranipun Prabu Dusjanta mijil saking Dèwi Sakuntala, ingkang aluraning lêlampahanipun ugi wajib sami andika sumêrêpi, . Baratas atêgês têdhakipun Prabu Barata, dene: maha, atêgês agêng, dados sêrat wau babad agêng nyariyosakên lêlampahanipun para têdhak Barata. Ing antawisipun para têdhak Barata wontên satunggal ingkang akêkasih  Kuru.;",Mahabarata nyariyosakên têdhak Barata tumrap lestarining kamajêngan dumados.
"Panjênênganipun wau  jumênêng nata binathara, punapadene agêng kasubratanipun. Prabu Kuru ambangun tapa wontên ing ara-ara ingkang winastan Têgalkuru-Ksetra, pikajêngipun têgalipun Kuru, inggih ing ngriku ingkang kangge ajanging paprangan agêng punika. Ing antawisipun para darah Kuru wontên têtiga, satunggal sinêbut Dritarastra, netranipun wuta, ingkang putranipun sami amangun yuda ing palagan agêng amung anjurungi piawon. Panênggakipun Pandhu, sudarmanipun nararya gangsal ingkang ambangun prang anglabêti watak sae. Ingkang waruju Sang Widura, punika linangkung ing kawicaksanan sarta adilipun, tuwin dados bangbang pangalum-aluming praja Ngastina. Cariyos lampahan saha pandamêlipun sadaya punika, kasêbut wontên ing sêrat kakidungan agêng ingkang kabagi dados wolulas parwa  sabên saparwa wontên naminipun piyambak-piyambak kapiridakên cariyos ingkang kamot ing ngriku.;",Prabu Kuru bangun tapa di Têgalkuru-Ksetra.
"Kidung wau pinangkanipun saking Ugrasarwa katampèkakên dhatêng para ambangun tapa ingkang sami dhadhepok ing wana: Naimisia, dene Ugrasarwa punika putranipun Lomaarsana, apêparab Suti. Ing antawisipun para ambangun tapa wau pitakèn dhatêng Ugrasarwa, piyambakipun punika ing pundi pinangkanipun,  winangsulan: manawi mêntas tumut angèstrèni pamiwahaning sêsaji agêng anggènipun Sang Prabu Janamejaya adamêl sêsaji naga. Ing ngriku mirêngipun kidung Mahabarata ingkang lajêng kasinau piyambak. Sêrat punika anggitanipun ingkang wicaksana Krêsna Dwipayana, mila sinêbut Krêsna: amargi kulitipun cêmêng, Dwipayana: awit lairipun wontên ing Pulo Wedhawiyasa, sabab panjênênganipun ingkang ngimpun sarta nata Sêrat Wedha. Rêsi wau nêmbung dhatêng Suti supados kawarah, mila lajêng kalampahan sami kawarah.;",Ugrasarwa pitakon dhatêng para ambangun tapa.
"Dongèng kula bab paprangan agêng, badhe kula wiwiti saking nyariyosakên sagung lêlampahan ingkang kawursita wontên ing Adiparwa, inggih punika dhil sapisan saking Sêrat Mahabarata. Kula badhe ngaturakên timuripun, lêluhuripun sarta panggulawênthahipun para senapati ingkang sami kacariyos wontên ing dêdongengan wau. Awit saking pangudi, tiyang badhe pariksa suraosipun wêwaton ingkang kacariyos wontên ing bêbukanipun sêrat punika.;","Adiparwa wiwiti paprangan agêng, sagung lêlampahan."
"Wontên ing Mahabarata, Sang Bisma ingkang dipun cariyosakên luhur sarta kakêndêlanipun botên wontên ingkang nyamèni. Panjênênganipun wau pêpêthinganing băngsa Arya, Sang Bisma pantês kangge tatuladanipun sintêna ingkang tumitah wontên ing dunya. Dosa ingkang limrahipun tiyang sami botên sagêd anyingkiri, punika botên sagêd anglèpèti sugêngipun Sang Bisma, botên kewran anindakakên kawajiban condhongipun kalihan yuswanipun. Sang Bisma botên nate nalisir saking darmanipun, botên nate sumimpang saking têngah-têngahing marginipun, botên nate nyimpang mangiwa tuwin manêngên. Panjênênganipun punika guru,  inggih nayaka. Nalika dados putra, nayaka tuwin wali, lêstantun têtêp ing darmanipun. Ing satunggal-tunggal peranganing sugêngipun, punika sagêd angrampungakên jajibahanipun.;","Sang Bisma tetulung, guru bangsa Arya."
"Sadèrèngipun Bisma katitahakên dhatêng marcapada, ing kaswargan wontên pasamuwan agêng. Prabu Mahabisa ingkang sagêd anggayuh kaswargan saking sêsajinipun, ugi manjing ing pasamuwaning para dewa. Punapa dene Bathari Gangga, ratuning sadaya lèpèn, inggih wontên ing ngriku. Nêdhêng ramening pasamuwan, Bathari Gangga katêmpuh ing samirana ngantos pangagêmanipun kapisah saking sariranipun. Para dewa lajêng sami tumungkul, murih Bathari Gangga sampun ngantos lingsêm, amung Prabu Mahabisa ingkang lêstantun dêngèngèk. Ing nalika wau Hyang Brahma lajêng angêsotakên dhatêng sang prabu. Têrangipun ingkang ing ngriki katêmbungakên: angêsotakên, punika mratelakakên kasangsaran ingkang badhe kasandhang, amargi saking kalintuning tindak tuwin ciptanipun  dados sotipun para rêsi utawi dewa, punika wêca cucawanganing karma, amargi Prabu Mahabisa dosa nêrak kasusilan, mila Brahma ngêndika, bilih sang prabu kêdah kalairakên dhatêng ing dunya, anilar kaswargan, makatên ugi Dèwi Gangga badhe katurunakên  dhatêng alaming manungsa, sarwi anandhang papa. Nanging manawi sampun tangi kanêpsonipun, Dèwi Gangga badhe luwar saking papa cintrakanipun.;","Prabu Mahabisa nggayuh kaswargan, dadi dewa."
"Sarêng dumugi măngsa lairipun Prabu Mahabisa, sang prabu dados putranipun Prabu Pratipa, narendra mahambêk sukci. Ing satunggaling dintên, sang prabu kundur saking anggènipun ambangun tapa, wontên rara kênya ingkang sulistya ing warni, dumrojog tanpa larapan lajêng linggih ing pangkonipun sang prabu, inggih punika Bathari Gangga ingkang amindha warni manungsa. Matur ing sang prabu sarwi angasih-asih kaparênga sang prabu anggarwa ing piyambakipun. Sang prabu botên kaparêng ing galih, ananging sagah badhe kadhaupakên kalihan putranipun. Bathari Gangga nyandikani, nanging atur papèngêt dhatêng sang prabu, manawi ing têmbe putranipun sang prabu kalampahan anggarwa ing piyambakipun, rajaputra sampun ngantos anyaruwe, sadaya pandamêlipun sanadyan sae punapa awon.;","Prabu Mahabisa lahir, putra Prabu Pratipa."
"Nalika wau sang prabu sakalihan pramèswari lajêng amêsu brata, murih pinarêngna kagungan putra ingkang utami, ing ngriku panjanmanipun Prabu Mahabisa, dados putranipun Prabu Pratipa, putra lajêng sinung nama Santanu. Wrêdinipun: katêntrêman kang jinêm. Sarêng Santanu sampun rumaja putra kang rama dhawuh manawi tamtu badhe kadhatêngan widadari ingkang nêmbung supados kagarwa, pangandikanipun, Santanu manawa widadari iku têka, tampanana dadi garwanira, ananging gèr, sutaningsun kang tan kalepetad dosa, aja pisan-pisan sira ngowahi sapanggawene garwanira mau, nadyan ala utawa kang becik, sira aja takon arane, utawa lêluhure, lan pinangkane, mung banjur garwanên kang awit saka parentah ingsun.;","Prabu Santanu mêngeti dhawuh sang rama, garwa."
"Nararya Santanu kajumênêngakên nata, dene sang prabu lajêng bagawan. Jumênêngipun Santanu, karaton saha nagarinipun mulya. Ing satunggaling dintên nalika sang prabu lêlangên urut pinggiring lèpèn Gangga, panjênênganipun wuninga rara kênya sakalangkung endah ing warni, ingkang sangêt anênarik panggalihipun, mila lajêng dinangu: punapa piyambakipun purun kapundhut dados sori nata. Rara kênya wau inggih Dèwi Gangga ugi lajêng nyandikani, nanging mawi bêbana, salêbêtipun tungtunggilan, sang prabu sampun ngantos nyaruwe sadaya pandamêlipun, aturipun makatên: sang prabu, panduka sampun ngantos wontên solah bawa ingkang nawung raos bêndu, sadangunipun panduka taksih amêngku ambêk sih, kula sanggêm lastantun anyèthi, ananging manawi sang prabu ngantos amêngku dêduka, punapadene nyaruwe dhatêng solahbawa  kula sinuwun, saèstu kula lajêng anilar panduka, dhawuh wangsulanipun sang prabu: pamintanira dakparêngake. Mila lajêng kalampahan kagarwa. Pikramanipun sang prabu kalihan Dèwi Gangga sakalangkung mulya.;","Santanu pinanggih Dèwi Gangga, kadhatêngan widadari."
"Ing nalika Dèwi Gangga anglairakên putra, bayi enggal binopong dening pramèswari lajêng binucal dhatêng lèpèn sarwi ngandika: tampanana nugraha kang tuwuh saka bêciking sêdyanira. Makatên ugi sarêng pêputra kaping kalih, kaping tiga, salajêngipun ngantos kaping pitu. Narendra ingkang sakalangkung mêmêlas wau sakalangkung singkêl ing panggalih, sarta rumaos sangsara, panjênênganipun botên rêna sangêt dhatêng tindaking garwanipun ingkang makatên wau, ewadene sang prabu botên kawiyos pangandikanipun, murih sampun ngantos katilar dening garwa. Kawuningana sarêng ambabar ingkang kaping wolu, kados ingkang sampun-sampun, bayi badhe pinondhong dening ibu sarwi mèsêm, nêdya binucal dhatêng lèpèn. Sang prabu anyêgati, kalihan pasêmon ingkang sakalangkung sêdhih, pangandikanipun: adhuh, adhuh, aja pinatenan, sajarwaa, sira iku sapa, lan ing ngêndi pinangkanira, pagene sira matèni anak-anakira dhewe, hèh, panglêburaning para putraningsun, sapira ta gêdhening dosanira.;","Dèwi Gangga nglairaké putra, dipunucal ing lèpèn."
"""Dhuh Sang Prabu Santanu ingkang sakalangkung mêmêlas, saking agênging cobi, paduka ngantos kasupèn dhatêng dhawuhipun kang rama."" Atur wangsulanipun kang garwa: ""putra punika botên badhe kula pêjahi, ananging angèngêtana prajanji nalika pêpanggihan sapisan, dados samangke dumugi mangsanipun kula anilar panduka. Kawuningana kula Gangga putrinipun Bathara Janu"". Ing ngriku Dèwi Gangga anyariyosakên lêlampahan ingkang sampun kapêngkêr dangu, kawontênanipun dewa wolu anggènipun mandung lêmbu kamulyan, nama Nandhini, gadhahanipun Maharêsi. Ing antawisipun wasu wolu wau wontên satunggal ingkang nama Dyahu, inggih punika ingkang têmên angawaki mandung. Maharêsi angêsotakên, manawi para wasu badhe katurunakên dhatêng ing dunya minăngka paukumaning dosanipun. Para wasu sami angasih-asih nyuwun pangaksama. Maharêsi marêngakên, manawi para wasu wau badhe lajêng luwar ing warsa anggènipun linairakên dhatêng ing dunya, kajawi pun, Dyahu, awit dosanipun agêng, kêdah dangu pamanggènipun wontên ing dunya.;","Santanu nindakaken janji, Dèwi Gangga ngandika dhawuhipun."
"Nalika wau para wasu lajêng manggihi Dèwi Gangga sarta prasabên, bilih Dèwi Gangga dados parawaning manungsa, para wasu badhe dados putranipun, supados sasampunipun lair saking guwa garbaning ibu lajêng kabucala dhatêng ing lèpèn, dados lajêng sagêd luwar saking badan wadhag kang minăngka pawarangkanipun. Wangsulanipun Dèwi Gangga: kula sanggêm badhe anglêksanani sapaminta andika, murih para wasu sagêd luwar saking pawarangkan wujud gêsang ing dunya. ""O pêpêthinganing para narendra, amung pun, Dyahu ingkang kêsangêtên dosanipun, kapêksa sawatawis dangu gêsangipun wontên ing dunya, kados soting rêsi agung wau"". Satêlasing aturipun, Bathari Gangga musna, ambêkta putranipun ingkang ăngka wolu, inggih punika panjanmanipun Wasu Dyahu. Têmbenipun sami kasumêrêpan, asêsilih Dèwa Wrata, Ganggaya, Santanawa, inggih Bisma.;","Dèwi Gangga anglêksanani paminta para wasu, putra luwar badan."
"Manungsa asring-asring ajrih pêjah, măngka jêngandika priksa piyambak, manawi dewa kalairakên dhatêng ing dunya, lajêng rumaos kinunjara, dene pêjah kaanggêp mitra ingkang amêngakakên kontêning pawarangkanipun. Ing alam asor ngriki, tiyang sami bingah manawi wontên bayi linairakên, utawi sami nangis manawi wontên tiyang pêjah. Ingkang makatên kenging kaupamèkakên tiyang damêl pamiwahan agêng amargi wontên mitranipun ingkang kawarăngka, ananging nangisi manawi mitranipun luwar. Sabên wontên pêpêjah, inggih punika wontên dewa angluwari jiwa ingkang  kawarăngka, kados Bathari Gangga anggènipun asung pamudharanipun para wasu. Dados cariyos punika anêdahakên, kadospundi pakaryanipun para dewa, supados tiyang sumêrêp dhatêng panggarapipun sawarnining pakaryan, mila tiyang sêdhih punika saking kabodhoanipun.;","Manungsa ajrih pêjah, dewa ngalih ing dunya."
"Kados ingkang kacariyos ing nginggil, bilih Bathari Gangga ambêkta putranipun, ananging sarêng sampun diwasa, lajêng kapasrahakên dhatêng kang rama. Nararya Dewa Wrata kagulang amangun yuda tuwin sawarnining kawruh lair batos, mila amumpuni saliring kagunan miwah kawicaksanan, karosan sarta kasêtyanipun linangkung, gênging kasusilanipun satimbang kalihan kawruhipun. Ing satunggaling dintên, nalika kang rama sang prabu lêlangên urut têpining lèpèn Jamuna, priksa wanita ingkang sakalangkung endah, sang prabu kapencut, mila badhe kapundhut dados sori nata. Pawèstri wau anakipun juru misaya mina. Ananging Dhasa juru misaya mina, tiyang sêpuhipun pawèstri wau, badhe ngunjukakên manawi putra ingkang mijil saking anakipun ginadhang kagêntosakên kaprabonipun. Sang prabu botên marêngakên, karantên sang prabu sampun kagungan pangran dipati, punapa punika botên kagêstosakên. Sang prabu kondur kalayan rudah ing panggalih, sadumugining kadhaton, Dewa Wrata amêthuk kang rama kalihan anoraga, sarwi umatur: punapa darunaning prihatos.;","Dewa Wrata kagulang amangun yuda, sang prabu kapencut."
" Sang prabu botên karsa sajarwa dhatêng putranipun, mila narpaputra enggal manggihi pinisêpuhing nayaka, ingkang sangêt bêkti, wigatos andangu mula bukanipun mila kang rama katingal nawung duhkita. Nayaka ngaturakên lêlampahanipun sang prabu kalihan juru misaya mina ing Jamuna. Sami sanalika wau Dewa Wrata angirit wadya sawatawis, tindak dhatêng griyanipun Dhasa, mangarih-arih supados Dhasa anglilahakên anakipun èstri kagarwa sang prabu. Aturipun juru misaya mina, botên sagêd ngunjukakên, margi sang prabu sampun kagungan pangran dipati. Ing nalika punika Dewa Wrata prasêtya mawi anêbut asmaning dewa, andikanipun: rungunên sêsanggêmaku marang sira, ingsun bakal anuruti sapanjalukira. Putra kang mijil saka Satyawati mêsthi bakal dadi ratuku. Dados sang nararya suminggah saking makuthaning kaprabon, supados kasambadan karsanipun kang rama sang prabu. Ewadene juru misaya mina dèrèng narimah, aturipun: sanadyan piyambakipun pitados bilih, Dewa Wrata mêsthi anêtêpi sasanggêmanipun, mêksa taksih sumêlang, punapa para putranipun Dewa Wrata ugi badhe nglêstantunakên. Dhawuhipun  sang nararya: sapisan aku angêmohi jumênêng nata, aku uga arêp nyurês turunku. Hèh Dhasa, wiwit dina iki uga, aku sêmanggêm brahmacarya  amarga sanadyan patiku ora aninggal anak, aku mêsthi bisa angunggahi kamulyaning kaswargan kang langgêng.;","Dewa Wrata angaturakên sayêmbara, prabhu botên marêng."
"Sami sanalika wau lajêng jawah sêkar minăngka pahargyanipun anak jalêr ingkang sampun angurbanakên dhirinipun kangge adamêl bingahing tiyang sêpuhipun. Dewa manguwuh sora: ya iki Bisma, têgêsipun ingkang anggêgirisi.;","Sêkar minăngka pahargyanipun anak jalêr, Bisma nindakakên."
"Sasurudipun Prabu Santanu anilar putra kêkalih, ingkang lajêng kaêmong dening Bisma, kang sêpuh asma Citragada, kagêntosakên narendra. Ananging Prabu Citragada lena wontên madyaning paprangan, mila kang rayi kêkasih Wicitrawirya kagêntosakên narendra, ingkang lajêng kaupadosakên garwa dening Sang Bisma. Anyarêngi lêlampahan wau, wontên putrining narendra măncapraja ingkang kadamêl sayêmbara pinilih. Kathah para narendra măncapraja dhatêng anglêbêti sayêmbara, ngatingalakên karosan sarta apapêrangan. Ing antawisipun para narendra wau pundi ingkang linangkung karosan tuwin ingkang unggul yudanipun lajêng kapilih. Ingkang minăngka tăndha bilih kapilih, kinalungan uncèn-uncèn sêkar dening putri ingkang kinarya sayêmbara. Prabu Wicitrawirya, amargi taksih kênèmên sangêt mila botên tumut anglêbêti, nanging Sang Bisma ingkang minăngka pamomonging anggènipun ngasta kaprabon, lajêng amakili lumêbêt ing sayêmbara. Putri ingkang kinarya sayêmbara têtiga, kalihan alêlimunan kainggahakên dhatêng rata dening Bisma, sasampunipun Bisma lajêng ngèngêtakên dhatêng para narendra, bilih sayêmbara pawèstri punika kenging rinêbat, manawi para narendra ingkang sami lumêbêt ing sayêmbara wau purun angrêbat sarana prang. Panguwuhipun: hèh sira para narendra, putri iki dakgawa ora sarana aris, mara rêbutên sarana karosanira, kanggo ngalahake aku.;","Prabu Santanu anilar putra Citragada, Wicitrawirya."
"Para narendra lajêng sami angêbyuki, Bisma kinêmbulan dening mêngsahipun, nanging sadaya kasoran dening Bisma. Para putrinipun narendra ing praja Kasi binoyong dening têdhaking Kuru, tandukipun kados dhatêng mantu èstri, utawi sadhèrèk èstri. Ananging sarêng dumugi ing margi, putri ingkang sêpuh piyambak lajêng prasaja, manawi sampun amilih satunggaling narendra, mila nêmbung nêdya angupaya ingkang pinilih wau. Dados amung putri kêkalih ingkang kadhaupakên kalihan kang rayi. Kang sêpuh nami Dèwi Ambika, ingkang nèm nami Dèwi Ambalika. Ananging Sang Prabu Wicitrawirya botên widada lajêng seda sadèrèngipun apêputra. Ingkang makatên sangsara agêng tumrap kaprabonipun Santanu, amargi badhe kacurêsan turun.;","Bisma menang sayêmbara, putri dipundhut."
"Dèwi Satyawati sakalangkung kèmêngan ing galih, mila mangipuk dhatêng Bisma supados jumênêng narendra, sarta angrama putri răndha kalih pisan punika. Para kadang miwah para mitra sami amêksa Sang Bisma puruna anglampahi sapamrayoginipun Dèwi Satyawati, supados singangsana botên suwung saha adamêl mulyaning karaton. Nanging prasêtyanipun ingkang anyinggêt Sang Bisma kalin makuthaning kaprabon, tuwin pawèstri, nadyan amung sêsanggêman, ewadene tumrapipun Sang Bisma kasêtyan punika langkung  aji tinimbang sadaya kamulyan ing dunya.;","Dèwi Satyawati ngajak Bisma, jumênêng narendra."
"Suwawi para nèm-nèman Hindhu, kamirêngna wangsulanipun Bisma, murih andika priksa, tiyang kados punapa ingkang sagêd damêl kaluhuraning nagari Hindhu. Aturipun Sang Bisma makatên: dhuh ibu, pangandika panduka punika têtela bilih pinarêngakên dening anggêr-anggêr, ananging panduka mirêng piyambak prasêtya kula, bilih kula nêdya anyurês turun kula, saèstunipun panduka botên kasupèn kadospundi kawontênaning lêlampahan ingkang sambêt kalihan pikrama panduka. O ! ibu Setyawati kaparênga kula angambali ungêl kula ingkang sampun kula prasêtyakakên, kula nêdya sèlèh tri bawana, nadyan kapraboning kaswargan utawi sanèsipun ingkang langkung mulya malih, nanging kasêtyan salami-laminipun botên badhe kula uwalakên. Tumraping kula mugi dunya sirnaa gandanipun kang arum, toya sirnaa têlêsipun, pajar icala kawasanipun angwontênakên ayang-ayangan, hawa sirnaa kakiyatanipun, srêngenge icala prabanipun, latu bêntèripun, rêmbulan sorotipun ingkang asrêp, akasa icala pangwasanipun ingkang ngwontênakên swara, sotipun Bathara Witra  dewaning pangadilan sirnaa adilipun, ewadene kula botên badhe sèlèh kasêtyan.;","Bisma janji nêdya nindakakên turun, kasêtyan ingkang luhur."
"Dèwi Sêtyawati karuna sarwi amêksa-mêksa, ananging Sang Bisma botên keguh, aturipun: dhuh pramèswari nata, panduka sampun anyingkur margining kautamèn, sampun anuntun kula dhatêng kanisthan, amargi satriya ingkang risak kasêtyanipun, punika botên linuhurakên dening sêrat-sêrat suksci. Kaparênga kula atur pamrayogi ibu, kadospundi padataning pambudidayanipun para satriya, anggènipun pados pangayoman, murih Prabu Santanu sampun ngantos curês turunipun ing dunya. Bilih ibu kaparêng anggalih atur kula, kadospundi ingkang kêdah linampahan, têtarosana kalihan para pandhita, tuwin sintên ingkang lêbda dhatêng pranataning praja, kadospundi pamrayoginipun tumrap kasangsaran punika, punapadene sampun ngantos kasupèn dhatêng padataning nagari.;","Bisma botên keguh, kaparêng nindakakên dhawuhipun ibu."
"Sang Bisma atur pamrayogi supados lajêng angupaya salah satungaling maharsi, kangge sudarmaning para putra ingkang badhe mijil saking putri răndha kêkalih wau, sarta para putra lajêng kaanggêpa putranipun sang prabu ingkang sampun sawarga. Dèwi Satyawati ngandika, manawi wontên satunggiling maharsi putranipun Bagawan Parasara ingkang mijil saking sariranipun. Maharsi wau gêntur kasutapan, mila linangkung pangwasanipun, sasampunipun dados: dwijatama lajêng kesah andhèrèk sudarmanipun, inggih punika Sang Krêsna Dwipayana Wiyasa. Bilih wontên prakawis prêlu măngka kang ibu kaparêng angèsthi, panjênênganipun saèstu dhatêng sami sanalika. Pangandikanipun Dèwi Satyawati: lah putraningsun Bisma kang linuwih, yèn sira panuju ing galih, rêsi mau sunciptane. Dèwi Satyawati lajêng angèsthi putranipun, sanalika Maharsi Krêsna Dwipayana Wiyasa dhatêng. Kawontênaning kasangsaran dipun cariyosakên sadaya, wêkasan Dèwi Satyawati mundhut pitulunganipun. Maharsi Krêsna Dwipayana anyagahi nanging badhe sêsuci rumiyin, dangunipun sataun, sarta ngandika dhatêng putri răndha kêkalih: manawa ingsun têka sawanci-wanci prêlu ambangun turuning kadang ingsun, sira nahana rasanira marang kuciwaning kawujudaningsun, amarga ingsun uga arêp anggêntur tapa kanggo kaluhuranira sakarone. Kados punapa trênyuhing panggalihipun Dèwi Satyawati nalika mangarih-arih putra mantu kalih supados miturut sapamrayogining sang maharêsi, kangge rumêksa karahayonipun para kadang warga. Kawuningana sarêng Dèwi Ambika pinanggih sang maharêsi priksa cêmênging pasuryan, rikma gimbal abrit ambaranang kadi têmbaga, pancêrênging netra tuwin gimbaling barewokipun sang maharêsi, sangêt ajrihipun, mila lajêng ngêrêmakên paningal ngantos saparipurnaning karya.;",Bisma nyuwun Maharsi Wiyasa nulungi putri randha.
"Ingkang makatên kadi anarik jiwaning tiyang ingkang karmanipun nêtêpakên gêsangipun wontên ing dunya ambadan wadhag wuta. Ing ngriku Sang Wiyasa amêca, bilih putranipun badhe wuta wiwit lair, inggih punika Sang Dritarastra, ratuning Kurawa kang wuta. Kawuningana Dèwi Ambalika, sarêng priksa sang maharsi marêpêki, sakalangkung kagêt ngantos pucêt pasuryanipun, pramila sarêng apêputra, kulitling pasuryanipun pucêt, sinung nama Pandhu, wrêdinipun: pun pucêt, inggih punika ingkang lajêng apêputra para Pandhawa gangsal sami sudira ing rananggana, ingkang unggul ing palagan agêng. Karsanipun Dêwi Satyawati sagêda jangkêp tiga. Nanging Dêwi Ambika punapadene Dèwi Ambalika sami botên kadugi anglampahi, mila lajêng ngaturakên parêkan, darahing sudra, dhatêng sang maharêsi. Parêkan wau botên amanah dhatêng awoning suwarninipun sang maharsi, amung ngèngêti luhuring pangwasanipun, mila sangêt sih tuwin bêktinipun, dados lajêng binarkahan dening sang maharêsi, têmbe badhe apêputra kakung panjanmanipun dewaning ngadil, kanamèkakên Widura. Sadhèrèk tiga, Dritarastra, Pandhu, sarta Widura, punika ingkang sami badhe ngêkap bageyanipun  prang agêng. Putranipun Dritarastra kalihan putranipun Pandhu punika kawontênanipun para satriya ingkang sami amangun prang wontên ing Têgalkuru. Dene Widura dados bangbang pangalum-alum ing kaprabonipun narendra kang wuta punika.;","Dritarastra wuta, dados ratuning Kurawa, Pandhawa tetep bingah."
"Anggènipun Bisma anggêmatèni dhatêng putra têtiga wau kados putranipun piyambak, widada botên kirang satunggal punapa. Kacariyos sarêng para putra sampun wancinipun kasinau lajêng nêdya sami anêtêpi kawajibanipun, inggih punika sami manggulang Wedha sarta olah karosan miwah kaprigêlaning amangun yuda. Para putra winarah titising jêmparing, awahana turăngga, prang gada, sikêp pêdhang miwah tamèng. Lampah-lampahipun mangrèh dipăngga prang, tuwin kawruh kasusilan, maos babad tuwin cacriyosan kina, utawi caranganing sagung piwulang, sarta lêbda dhatêng suraosing Wedha dalasan pangpanganing Wedha. Dados para rajaputra mumpuni saliring kawruh sarta lêbêt panampinipun. Jêngandika samangke sami priksa bilih ing jaman samantên, para nèm-nèman sami mangudi kawruh agami sinarêng kalihan kasusilan, punapadene amangun karosan miwah kaprigêlan.;","Bisma ngopeni putra têtiga, ngajar kawruh, olah Wedha, lan yuda."
" Pandhu kajumênêngakên narendra, amargi putra têtiga wau ingkang pambajêng wuta. Saking pamrayoginipun Bisma, Dritarastra kadhaupakên kalihan Dèwi Gandari, putrinipun narendra ing praja Suwala, inggih bak-ayunipun Swangkuni, ingkang ing têmbenipun adamêl kathahing prakawis tumrap kulawarganipun. Lêlampahanipun Dèwi Gandari punika dados dêdongengan ingkang sae sangêt. Makatên: sarêng Gandari mirêng, bilih pacanganipun wuta, paningalipun lajêng kaserup piyambak , wigatos sagêda ngraosakên kasangsaran ingkang sinandhang dening badhe priyanipun, sarta sampun ngantos sagêd ngraosakên.  pawèstri Hindhu sampun misuwur bêktinipun dhatêng priyanipun.;","Pandhu dados ratu, Gandari mirêng bêkti dhatêng priyanipun."
"Pangangkahipun Sang Bisma Prabu Pandhu badhe kadhaupakên kalihan Dèwi Partha , putrinipun Prabu Surya, narendraning băngsa Yadawa, inggih punika kadangipun Wasudewa, sudarmanipun Sri Krêsna. Nalika kadamêl sayêmbara ingkang kapilih Pandhu, dados têtêp kados pangajêng-ajêngipun Sang Bisma. Sarêng sampun sawatawis dangu Pandhu kapikramèkakên malih dening Sang Bisma, angsal Dèwi Madri, sadhèrèkipun Salya, narendra ing Madura, minăngka garwa panênggak. Watawis sacăndra saking kramanipun Prabu Pandhu ingkang kaping kalih, sang prabu lêlana andon yuda, kalampahan pintên-pintên nagari ingkang katêlukakên, mila sakonduripun kalihan amboyong pèni-pèni tuwin rajakaya pintên-pintên.;",Pandhu nampi Dèwi Partha lan Madri minangka garwa.
"Sarêng sampun lêrêm sawatawis, Prabu Pandhu karsa bêbêdhak dhatêng wana, sarta akêkuwu salêbêting wana ngantos sawatawis lami kalayan garwanipun.;",Pandhu nglêgawa dhatêng wana lan sesrawungan kaliyan garwa.
"Satunggaling dintên, nalika Prabu Pandhu bêbêdhak anglampahi dosa ajêmparing kidang, ingkang badhe aliron sih kalihan èstrinipun. Amargi Prabu Pandhu sirna wêlas asihipun, mila lajêng kaêsotakên dening kidang: samăngsa Prabu angrangkul garwanipun saèstu anêmahi lena. Sot ingkang makatên adamêl sangsaranipun Prabu Pandhu, punika atêgês Pandhu badhe lêstantun botên apêputra ngantos sasurutipun. Prabu Pandhu lajêng anglilakakên sagung raja darbèkipun, lumêbêt ing wana kados gêsangipun para ambangun tapa. Dene garwanipun, Dèwi Partha, ingkang apêparap Dèwi Kunthi, tuwin Madri, sami andhèrèk.;","Pandhu nyoba dosa ajêmparing kidang, garwa ambangun tapa."
" Sarêng sampun sawatawis lami, anggènipun ambangun tapa, Prabu Pandhu sakalangkung kumacèlu apêputra, mila lajêng atêtarosan kalihan Dèwi Kunthi kadospundi anggènipun minangkani. Dèwi Kunthi matur: ing nalika taksih rara kênya sariranipun sakalangkung bêkti dhatêng satunggaling maharêsi, kêkasih Maharsi Druwasa. Sang Maharêsi wau karênan, têmahan lajêng amarah măntra panggêndaming dewa, ingkang sagêd angwontênakên putra. Prabu Pandhu dhawuh dhatêng kang garwa amatêka măntra wau murih sagêd apêputra saking paringing dewa. Dhawuhipun sang prabu dhatêng Kunthi, supados angèsthia dèwaning ngadil , kaparingan putra pun Bima, sasampunipun punika angèsthi ratuning dewa, , kaparingan Arjuna. Saking dhawuhipun Pandhu, Dèwi Kunthi amaraha mantra wau dhatêng Dèwi Madri, mila ugi lajêng ngèsthi Dèwa kêkalih  kalampahan kaparingan putra nama Nangkula tuwin Sahadewa, inggih punika ingkang lajêng sinêbut Pandhawa, têgêsipun Pandhuputra. Sami paringing dewa: kadosdene ingkang sampun sami kasumêrêpan wontên ing bêbuka, manawi ingkang sakawan punika panjanmanipun Indra sakawan, sarta sudarmanipun ugi dewa. Dene Arjuna punika panjanmanipun Rêsi Nara ingkang asêsilih Indra Tanaya.;","Kunthi kagungan mantra, nglairake putra Pandhawa."
"Satunggaling dintên Prabu Pandhu kasupèn dhatêng soting kidang, angungrum garwa panênggak badhe pinondhong, dêrênging karsanipun botên kenging dipun sayuti, katêmahan lajêng seda. Dèwi Madri kalara-lara anangisi ing sacêlaking layon, Kunthi enggal marêpêki. Garwa kêkalih lajêng rêbatan badhe ngatingalakên kasêtyanipun, labuh palastra tumuntur ing priyanipun, wêkasanipun Madri ingkang mênang, kêdah bela, amargi sedanipun punika piyambakipun ingkang rinangkul, sanalika wau lajêng angèsthi palastra, dene putranipun kêkalih, Kunthi ingkang kajibah anggulawênthah, sarta pangrêngkuhipun Dèwi Kunthi botên beda kalihan para putranipun piyambak, nalika wau kathah para rêsi ingkang sami dhatêng, lajêng angiringakên Kunthi kalihan para putra gangsal dhatêng Astinapura, kapasrahakên dhatêng Dritarastra tuwin Sang Bisma, punapadene ing Astinapura lajêng adamêl sêsaji saupakartining pamiwahan sedanipun Prabu Pandhu. ;","Pandhu seda amargi pelanggaran, Madri bela pati, Kunthi ngopeni putra."
"Anyarêngi lêlampahan ing nginggil, Dritarastra anugrahani dhatêng garwanipun, saking dayaning nugraha, Dèwi Gandari lajêng apêputra satus, kalihan putri satunggal, ingkang pambajêng sinung nama Duryudana, miyosipun nunggil sadintên kalihan Bima. Ing dintên wau kathah cipta sasmitaning piawon kados  ta: prahara agêng, griya kabêsmi, sima, andaka, sagawon ajag, tuwin sanès-sanèsipun bangsaning kewan wana ingkang sami kêrah sarta ambaung. Amargi bilih tiyang runtut gêsangipun kalihan kodrat kang asor-asor tamtu bingah, nanging nangis manawi manungsa kataman panandhang. Bayi ingkang nêmbe lair punika tinakdir badhe dados pangrisaking kulawarganipun, nanging Dritarastra botên sagêd kawêdal pêpèngêtipun amargi panjênênganipun sakalangkung sih dhatêng putra, mila tansah kaugung, têmahan adamêl prihatos tuwin kapitunanipun, kasupèn bilih panjênênganipun wau narendra, kawajiban rumêksa ing tiyang sanagari, tuwin minăngka sudarmanipun tiyang ingkang sami wontên ing wêwêngkonipun. ;","Dèwi Gandari nglairaken satus putra, Duryudana minangka pangeran."
"Lairipun Duryudana punika kangge sarananing para dewa, anggènipun badhe anggêlar piwulang luhur dhatêng ing dunya, inggih punika tumrap sawarnining prakawis ingkang sampun winangun dening watakipun ing gêsang ingkang sampun kapêngkêr. Duryudana linangkung karosanipun, kêndêl tuwin limpat dhatêng agami, sarta kathah pambudidayanipun kangge kawajibaning kaprabonipun, ananging panjênênganipun wau sakalangkung murka, pangajêng-ajêngipun: aku bisaa linuwih, aku kapengin dadi ratu, pangarêp-arêpku  kabèh iku kawêngkua dening aku. Makatên wau pangajapipun, mila sabên wontên tiyang ingkang angungkuli sariranipun lajêng rumaos sangsara, kabêkta saking hardanipun, makatên punika kalêpatan ingkang sampun linampahan, jalaran Yudhisthira punika langkung sêpuh tinimbang Duryudana, pramila Yudhisthira ingkang katêtêpakên pangran dipati, ewadene Duryudana ugi kaanggêp gadhah warisan kaprabon.;","Duryudana lair minangka sarana dewa, wataké keras, masalah dhatêng Pandhawa."
"Para Pandhawa tuwin para putranipun Prabu Dritarastra, sami nunggil pangangkah, dene Bima ingkang linangkung karosanipun, sarta sagêd sangêt ambeda, tansah damêl jalaraning cacongkrahan wontên ingkang binanting, Kurawa sadasa cinêpêng lajêng kalêlêbakên ing toya, ngantos satêngah pêjah. Manawi Kurawa sami mènèk wit-witan prêlu ngundhuh wowohan, witipun lajêng kabêdhol, têmah lajêng sami dhawah ing siti. Sanadyan sampun dipun èngêtakên, sarèhning piyambakipun rêmên mêmarahi, mila kêdah kapisah anggènipun dêdolanan, sarta sampun ngantos angladaki. Nanging sampun sami andugi bilih ingkang makatên punika têwah saking piawon, botên, sadaya wau amung badhe bêbingah. Lare-lare ingkang rosa asring sami pados mêngsah, amargi badhe priksa dhatêng karosanipun, Duryudana  sangêt ulap dhatêng karosanipun Bima, mila gadhah pangangkah badhe pinêjahan, kayêktèn lajêng adamêl suyasa sapinggiring lèpèn Gangga kangge palenggaran sabên măngsa bêntèr, sarta lajêng anyuruhi para Pandhawa badhe kaajak bujana. ;","Bima becik marang Kurawa, nanging Kurawa nyobi angguna Bima."
"Ing salêbêtipun ăndrawina, Duryudana katingal prayogi sangêt anggènipun among tamu, nanging Bima kasêgah dening têtêdhan ingkang sampun kadekekan wisa dening Duryudana piyambak, saparipurnaning anggènipun sami bujana, para rajaputra sami siram ing lèpèn, dene Bima wiwit karaos dayaning wisa, lajêng anjungkêp ing siti. Ing nalika para kadangipun sami lêrêm wontên ing suyasa adi wau, Duryudana ngantuni, sarta nalika Bima dhawah kalêngêr, enggal katangsulan ing oyoding kêkajêngan, lajêng kacêmplungakên ing lèpèn, Bima silêm, ngantos dumugi karatonipun taksaka raja, ingkang asêsilih Prabu Naga, mila lajêng kacakot, wisaning naga kawawa anyabarakên wisaning têtuwuhan ingkang kadèkèk ing têtêdhan, mila Bima lajêng èngêt, oyod ingkang ambalêbêd ing sariranipun kinirigakên rantas sadaya, sarta mrawasa sawêr wau, ingkang lajêng sêsambat dhatêng ratunipun Prabu Wasuki. Ing antawisipun para taksaka raja, wontên satunggal lêluhuripun Bima saking kang ibu. ;","Bima dipunracuni, kasimpen, nampi warisan kekuatan."
"Saking panyuwuning lêluhuripun, Bima pinarêngakên ngombe unjuk- unjukanipun para dewa ingkang anêwahakên pangwasa. Watawis wolung dintên Bima mantuk pinanggih kalihan para kadang tuwin kang ibu ingkang sakalangkung prihatos, Bima nyariyosakên pandamêlipun Duryudana. Ananging saking pamrayoginipun Widura sarta Yudhisthira, Bima sampun ngantos anggigatakên Duryudana, malah sanadyan Duryudana nglajêngakên panangsayanipun dhatêng Bima sakadangipun, ugi sampun damêl punapa-punapa. Ananging kasaenanipun Pandhawa botên anêdhasi tumrap pun Duryudana, malah anggèning mêngsah dhatêng Pandhawa saya matambah-tambah.;","Bima wangsul kanthi kasagêdan, ngampuni Duryudana."
"Ing wêkdal punika sang prabu anggalih manawi para putra botên anambut pakaryan, tamtu kirang prayogi, kados limrahipun lare-lare ingkang botên gadhah pandamêlan, mila lajêng kapuruhitakakên dhatêng satunggaling guru nama Krêpa, supados kawulang olah dêdamêl, wêkdal samantên Krêpa kapondhokakên satunggaling brahmana, akêkasih Drona, kaprênah ipenipun Krêpa. Brahmana Drona punika putraning Maharsi Baratwaja, nalika wontên asramanipun kang rama, gadhah mitra putranipun Prabu Prasata, asma Drupada, wigatos puruhita dhatêng Sang Maharêsi Baratwaja, dados nunggil puruhitan kalihan Drona. ;","Drona dipilih dados puruhitan, ngajari Pandhawa lan Kurawa."
"Brahmana Drona linangkung kasagêdanipun sikêp dêdamêl, punapadene kaparingan saliring dêdamêl dening putranipun Bathara Brigu, sarta winêjang wêwadosing mangrèh dêdamêl, sarêng katilar dening putranipun Brigu, Drona nêdya martuwi Drupada, mitranipun lami ingkang samangke sampun jumênêng nata ing nagari Pancala. Dupi kapanggih Drona taksih lastantun kados limrahipun tiyang dhatêng mitranipun ingkang sangêt dipun trêsnani. Ananging Prabu Drupada, amargi saking kaprabon miwah pangwasanipun, ambêkipun lajêng kumalungkung, wangsulanipun ladak: punapa narendra kalampahan amêmitran kalihan tiyang papariman, tuwin tiyang ingkang sanès ratu botên sagêd mêmitran kalihan satunggaling narendra. Pangandika makatên wau ingkang badhe ngwontênakên kasangsaran warni-warni dhatêng sariranipun, Drona kesah kalihan botên wicantên punapa-punapa, sêdyanipun badhe dhatêng Astinapura, ing griyaning ipenipun, inggih punika Krêpa. Wontênipun ing ngriku, Aswatama putranipun Brahmana Drona ambiyantu Krêpa anggènipun mulang dhatêng para rajaputra. ;","Drona prihatin, Prabu Drupada botên kersa ngêwèhi pamêtangan."
"Nuju satunggiling dintên, nalika para rajaputra sami lêlangên jor, gêmbungipun kacêmplung ing sumur asat, para rajaputra botên wontên ingkang sagêd angêntas, kapinujon ing sacêlakipun ngriku wontên brahmana langkung, kaaturan supados angêntasna gêmbungipun, brahmana wau lajêng anyawatakên sêsupenipun dhatêng gêmbung ing salêbêting sumur, gêmbung kaêntas sarana jinêmparing rumput, dene sêsupe sarana jêmparing. Para rajaputra sakalangkung kagawokan, mila sami kapiluyu nêdya puruhita. Nanging para rajaputra kaaturan pinanggih Sang Bisma, lajêng nyariyosna sadaya punapa ingkang sampun kalampahan, măngka Sang Bisma wêkdal punika pinuju kèmêngan ing galih, anggènipun pados guru ingkang sayogi dados gurunipun para rajaputra wau, mila sarêng rajaputra matur kathah-kathah, Sang Bisma lajêng andugi manawi punika Brahmana Drona.;","Drona ngajari Pandhawa, nggugah gêmbung sumur kanthi kawruh."
"Sanalika wau Sang Bisma gupuh-gupuh manggihi sarta lajêng angirid Brahmana Drona dhatêng salêbêting pura. Drona nyariyosakên lêlampahanipun, Sang Bisma sakalangkung bingah dene para rajaputra manggih guru ingkang prayogi. Bisma pratela manawi para rajaputra Astinapura nêdya kapuruhitakakên ing piyambakipun. ;",Bisma ngajak Drona dados guru Pandhawa lan Kurawa.
"Wêkdal para rajaputra sampun sami marêk ing ngarsanipun, Drona pratela manawi ing batosipun isi pangajêng-ajêng, mila rajaputra lajêng kapurih prasêtya, bilih ing têmbe sampun sarwa  widagda sakridhaning dêdamêl, kêdah ambiyantu sêdyanipun wau. Sadaya sami kèndêl kemawon, amung Arjuna ingkang sanggêm badhe anglampahi, manawi piyambakipun sagêd, punapadene salêbêtipun dados siswa, katingal bêkti sangêt dhatêng gurunipun, pramila dados siswa pinilih sarta sinihan.;","Pandhawa kaparingi piwulang Drona, Arjuna siswa utama."
"Wanci sontên nalika Arjuna nêdha, dilahipun pêjah margi katêmpuh ing angin, ewadene anggènipun nêdha dipun lajêngakên kalihan pêtêngan, amung saking dayaning pangulina, anggènipun muluk wau, ing ngriku Arjuna ciptanipun lajêng èngêt dayaning pangulina. Wiwit titimăngsa punika Pandhuputra ingkang rosa wau lajêng wiwit sinau anjêmparing ing wanci dalu. Dêrêng saha katabêrènipun wau adamêl lêganing gurunipun, amung nyumêrêpi prakawis rèmèh kalamăngsa kenging jêngandika tumrapakên ingkang prêlu-prêlu, kados kawontênanipun Arjuna.;","Arjuna sinau ngajêmparing dalu, ngudi kasagêdan."
"Kathah para putraning narendra ingkang nêdya puruhita dhatêng Drona, ing antawisipun para narpaputra wau wontên satunggal naminipun Ekalaya, putraning narendra ing praja Nisaddha, punika turunipun băngsa asor, Drona botên purun nampèni panyiswanipun Sang Ekalaya, awit Drona botên badhe mulang kawruh anjêmparing tuwin êmpaning mantra sarta dayaning cipta, kajawi dhatêng têdhaking băngsa luhur ingkang sampun sêmanggêm anglilahakên gêsangipun minăngka pituwas anggènipun winulang. Sanadyan botên tinampèn, Ekalaya botên nêpsu, mêksa anyungkêmi padanipun Drona, sasampunipun ngaras pada, lajêng kesah dhatêng ing wana. Sadumugining wana Drona dipun rêca kadamêl saking lêmpung, kapundhi-pundhi kadidene gurunipun, sarta lajêng anggêgulang kaprigêlaning sikêp dêdamêl, kalampahan linangkung kasagêdanipun nandukakên dêdamêl, amargi saking sangêt sungkêm dhatêng gurunipun saha bêkti dhatêng sêdyanipun, satunggaling dintên, nalika para rajaputra Astinapura ambêbêdhag dhatêng ing wana, sakalangkung gawok aningali tarampil tuwin titisipun anggèning Ekalaya anjêmparing.;",Bisma nyuwun Maharsi Wiyasa nulungi putri randha.
"Para rajaputra cariyos dhatêng Drona punapa ingkang sampun dipun sumêrêpi, sanalika Drona lajêng dhatêng ing wana kadhèrèkakên Arjuna. Sarêng Sang Ekalaya priksa Bagawan Drona dhatêng, enggal mapakakên lajêng manguswa pada, lênggah angapurancang angêntosi dhawuh. Pangandikanipun Bagawan Drona: lah senapati linuwih, yèn kapara nyata sira iku siswaningsun, mara amisungsunga gurunira. Ekalaya sagah badhe ngaturakên punapa ingkang dados pamundhutipun, aturipun: amargi ing ngriki botên  wontên punapa-punapa, mila botên amisungsung ing gurunipun, wangsulanipun Drona: Ekalaya, yèn têmên sira nêdya misungsung, ingsun mundhut jêmpoling tanganira têngên, wêkdal Ekalaya mirêng dhawuhing gurunipun suraos mundhut jêmpolipun minăngka pituwas anggènipun winulang, enggal angiris jêmpolipun, awit sampun prasêtya botên badhe cidra, saha anêtêpi sêsanggêmanipun, mila botên rangu-rangu malih, kalihan pasêmon ingkang mratandhani bingahing manah, anggènipun angêthok jêmpolipun, lajêng kaaturakên.;","Drona dhawuh Ekalaya amisungsung, ngaturakên jêmpol minangka pituwas."
"Prakawis panêdhanipun Drona makatên wau limrahipun tiyang sami amastani manawi awrat sarta pêdhês, ananging ingkang makatên awêwaton piwulang kang luhur. Tiyang kalairakên punika mêsthi laras kalihan pandamêl tuwin ciptanipun ing gêsang ingkang sampun kapêngkêr, dados babadanipun punika saperanganing karmanipun, tiyang botên kenging ngundhuh kabêgjan ingkang dèrèng măngsa, inggih ingkang botên runtut kalihan badanipun wadhag, kêkiranganipun punika kêdah tinampi kalihan sabar ngantos sarisakipun, sarta ngantos dipun wêngani kontên, Ekalaya botên purun angêntosi, wohing awisan kaundhuh kalihan kakêncênganing manah,  mila badanipun ingkang  dosa wau kangge nyauri sambutanipun, ananging sihipun dhatêng guru, ingkang angêbaki batosipun, punika samapun linampahan kalihan kasabaran, sarta kanthi kêkêncênganing kajêngipun, sadaya pandamêlipun wau pakangsal tumrap piyambakipun wontên ing alam luhur, saha kenging tinamtokakên bilih ing têmbe piyambakipun badhe kasêmbadan sapangajêng-ajêngipun, sanadyan wontên ing alam wadhak pisan.;","Ekalaya minangka piwulang luhur, kasabaran nyinau kabêgjan."
"Ing satunggiling dintên Brahmana Drona nêdya andadar kasagêdaning para siswa, mila adamêl pêksi pêpindhan kaencokakên wontên ing panging kajêng kang inggil, dhawuh dhatêng para siswa supados gêntos-gêntos anjêmparing pêksi pêpindhan wau. Ingkang rumiyin piyambak Yudhisthira, gandhewa pinênthang, nanging salêbêtipun angincêng Drona pitakèn: punapa ingkang katingalan anggèr, punapa jêngandika pritsa dhatêng wit-witan, kula tuwin para kadang. Yudhisthira matur: bilih sadaya sami katingalan, nalika wau Drona lajêng wicantên: sampun kalajêngakên anisiha kemawon, amargi tamtu lêpat anggèn jêngandila jêmparing. Makatên ugi para narpaputra sanès-sanèsipun, wêkasan Arjuna dipun purih majêng, Drona lajêng pitakèn kados ingkang sampun -sampun, wangsulanipun Arjuna: ingkang kula sumêrêpi amung pêksinipun, sanèsipun botên wontên ingkang katingalan, Drona wicantên malih kalihan mèsêm, manawi ingkang katingalan amung pêksinipun, suwawi kapratelakna. Aturipun Arjuna ingkang tansah angatos-atos: ingkang kula sumêrêpi amung sirahipun, dene badanipun botên katingalan, Drona lajêng mangatag kalihan sênênging manah: suwawi kalêpasna, anggèr. ;","Yudhisthira lan sanèsipun salah, Arjuna maos pêksi piyambak."
"Suwawi sami katingalana, inggih makatên wau kawontênaning kagunan ingkang sami kita gayuh. Bilih ijêngandika angincêng salah satunggaling lesan, măngka jêngandika taksih priksa dhatêng kawontênan sanès-sanèsipun, punika mratandhani bilih anggèn jêngandika angincêng wau dèrèng golong. , cipta andika kaklêmpakna dhatêng ingkang nêdya jêngandika jêmparing. Manawi jêngandika badhe sinau prakawis kawruh petang, jêngandika sampun ngantos maèlu dhatêng sadhengah ingkang wontên sajawining kamar, utawi dhatêng kănca andika ingkang sami cêlak, cipta andika kaklêmpakna dhatêng cacah ingkang kasêrat dening guru wontên ing bor,  sanès-sanèsipun sampun karaosakên.;","Drona maringi piwulang, sabar lan nyathet wulangan guru."
"Lami-lami para narpaputra sampun lêbda anggènipun puruhita, mila badhe sami dinadar ing kaprigêlanipun, sarta kangge têtingalan, ing dintên ingkang sampun katamtokakên, saisining dhatulaya Astina, punapadene tiyang sanagari sami dhatêng aningali, Arjuna ingkang katingal langkung piyambak, kados prêlu jêngandika sami nyumêrêpi, ingkang kangge andadar: inggih punika lesan kawujudakên wraha tosan kalampahakên, Arjuna anggènipun jêmparing gangsal kalampahakên sapisan, sadaya sami mencok ing cangkêming wraha. Saparipurnaning anggènipun dinadar, tiyang ningali mirêng suwantên gumuruh, botên watawis dangu katingalan wontên satunggaling prajurit neneman nama Karna, ingkang badhe kathah dêdongenganing lêlampahanipun ing sêrat punika. Karna punika ugi siswanipun Drona, sarta kawistara satimbang kalihan Arjuna. Ing ngriku Karna adamêl kados ingkang sampun dipun solahakên dening Arjuna, sasampunipun kêkalihipun wau lajêng sami ajêng-ajêngan badhe abăndayuda. Ing ngriku Krêpa majêng wigatos badhe anêtêpakên ungêling wêwaton, wicantên sora: mratelakakên kulawarganipun Arjuna, wêkasan lajêng pitakèn dhatêng mêngsahipun, piyambakipun punika kalêbêt gongan utawi kasta punapa, murih kasumêrêpan ing tiyang kathah. ;","Rajaputra nambah kaprigêlan, nanging Arjuna luwih pêprigan."
" Karna katingal pucêt, nanging Duryudana lajêng ngadêg ing antawisipun Karna kalihan Arjuna, sarwi ngandika makatên: manawi ingkang kenging mêngsah Arjuna punika katamtokakên amung têdhaking narendra, prayogi, samangke Karna kula jumênêngakên narendra. Karna winiwaha dados narendra wontên ing praja Angga, sarta prajanji mêmitran kalihan Duryudana ingkang sampun angganjar kaprabon ing piyambakipun, sanalika wau wontên kusir sêpuh ingkang galoyoran lampahipun kapapagakên dening Karna, ingkang lajêng mangrangkul kados satataning bapa ingkang angrangkul anakipun, sarêng Bima priksa lajêng mancolot majêng kalihan sêmu runtik, tuwin angerang-erang dhatêng Karna, bilih Karna punika sutaning kusir, mila botên satimbang amêngsaha Arjuna ingkang têtela têdhakipun narendra. Sanalika wau Duryudana ugi lajêng malumpat majêng sarwi wicantên, suraos angrencangi mitranipun, ananging katungka sirêping surya, tiyang ningali sami bibaran, mila ingkang sami pasulayan botên sagêd kalêksanan, dados Arjuna tuwin Karna lêstantun sami mangunêg-unêg, anèh sangêt pitakenan punika, dene dèrèng nate wontên jawaban ingkang damêl pamarêm.;","Karna ngadêg pucêt, Duryudana ndhukung minangka narendra Angga."
"Samangke sampun dumugi mangsanipun Drona tampi pituwas anggènipun sampun angajar sawarnining kagunan, mila para siswanipun ingkang sampun sami sawega badhe manjing parameyaning dunya, punika sami dipun kalêmpakakên, wicantênipun Drona: Drupada ratu ing Pancala, kacêpênga wontên madyaning paprangan, lajêng kapasrahna ing kula, punika pituwas ingkang agêng piyambak tumraping kula.;","Drona dhawuh ngalahaken Drupada, ratu Pancala."
"Ing nalika wau para narpaputra lajêng sami pangkat, Kurawa punapadene Pandhawa sami pêpêrangan kalihan Drupada. Para Kurawa gêntos- gêntos kalindhih dening Drupada, ananging Arjuna kalayan para kadangipun lajêng majêng prang, wêkasan Drupada kapikut, sarta lajêng kapasrahakên ing gurunipun. Wicantênipun Drona dhatêng mêngsahipun ingkang sampun katawan botên pisan asarana têmbung wêngis, malah adamêl têntrêming manah: sanadyan samêngko sira wus kacêkêl dening mungsuhira, sira aja nyumêlangke uripira, apa sira samêngko isih gêlêm mêmitran lan ingsun Sasampunipun mungêl makatên, Drona lajêng mèsêm kalihan wicantên malih: dhuh narendra kang sudira ing rananggana, aja nyumêlangake uripira, ingsun iki brahmana, dadi mêsthi angêgungake pangaksama, lan manèh: o bêbanthènging para satriya wêlas  asih ingsun marang jênêng sira tansah tumuwuh bêbarêngan lan umur ingsun, amarga ingsun lan sira nguni wus padha têtunggalan anèng pratapaning wong atuwaningsun, yaiku ing nalika padha puruhita, mulane: prabu, ingsun jaluk marang sira mara padha nglêstarèkake mêmitran, dene kang minăngka sihing pawong mitra, saparoning prajanira dak lilahake marang sira manèh, amarga ing nguni sira pratela, kajaba para narendra ora bisa mêmitran lan sawijining ratu, iku sababe gon ingsun ngandhêk prajanira saparo.;","Rajaputra menangaken Drupada, Drona ngajak nglêstarèkake mêmitran."
" Sira angratonana tlatah praja sakiduling Bagirati  dene ingsun kang ngratoni praja saloring kali Gangga: dhuh narendraning praja Pancala, manawa sira panuju, sabanjure sira anganggêpa mitra marang ingsun. Pandamêlipun Drona makatên wau amung amangsulakên panyamahipun Drupada ingkang sakalangkung siya-siya dhatêng piyambakipun, ananging sarana lampah ingkang prayogi. ;",Drona ngajak Drupada supaya laras lan mitra.
"Sarêng sampun diwasa, sarta rajaputra wau kawistara bilih sudira ing rananggana, saking kaparêngipun Prabu Dritarastra, Yudhisthira ginadhang badhe kagêntosakên, anggènipun misudha dhatêng Yudhisthira wau mawi sêrat kêkancingan, kados ing ngandhap punika: marga saka kapintêrane, kasabarane,bêcik lan ngêblake atine, sarta marga saka luhure ambêke, mula sun gadhang bakal gumanti.;",Yudhisthira dipun gadhang kagêntos Prabu Dritarastra amargi kapinteran.
"Botên antawis dangu saking anggènipun winiwaha, Yudhisthira sutanipun Dèwi Kunthi, tansah kaayoman dening utamining pambêkanipun, mila lampah-lampah anggènipun anindakakên pandamêlan sarta titinipun dhatêng kawajiban kados kang rama. Dene para kadang sami marsudi kalangkungan, sarta ngangkah badhe amiyarakên jajahan, ananging kakêndêlanipun para Pandhawa wau anêwahakên sumêlangipun Prabu Dritarastra, ngantos botên sagêd sare, lajêng nêdya anandukakên piawon .;","Pandhawa kaayoman, Prabu Dritarastra tambah sumêlang."
"Para putranipun Pandhu sami sugih, tiyang isining praja Astina sami sih, sarta angaji-aji, dene para ari sakawan pisan sakalangkung  bêkti dhatêng kadangipun sêpuh, ngantos Prabu Dritarastra rumaos, bilih sariranipun punapadene para putranipun sami kasingkur, pramila lajêng animbali satunggaling nayaka nama Kanika, kapundhutan pamrayogi. Minăngka atur wangsulanipun Kanika, nyariyosakên dêdongengan ingkang pratitis sangêt, nanging sakalangkung anggêgirisi. Cariyosipun: ing nguni wontên satunggaling sagawon ajak, manggèn wontên ing wana tatunggilan kalihan mitranipun sakawan: tikus, blacan, gogor tuwin sima. Ing satunggaling dintên sêgawon ajak wau kapengin amăngsa daginging kidang ingkang pinuju lumajêng ing sacêlakipun, mila lajêng sanjang dhatêng tikus, manawi kidang pinuju tilêm lajêng kakrikitana tracakipun, dene manawi sampun rencok lajêng katubruka dening sima. Sasampunipun kalampahan makatên, sadaya lajêng sami badhe adus, sêgawon ajag kapurih têngga bathanging kidang. Kacariyos ingkang rumiyin piyambak wangsulanipun sima, ing ngriku lajêng dipun pakakakên dening sagawon ajak kalihan pratela, manawi têtelanipun ingkang sagêd nangsaya rumiyin dhatêng kidang punika pun tikus, dados sima punika angsalipun têdha saking pitulunganipun tikus. Sima katêtangi piyangkuhipun, mila lajêng kesah prêlu badhe ngupaya mangsan ingkang botên saking pitulunganing liyan.;","Putranipun Pandhu ajrih, Kanika nyariyosake strategi ngalahaken."
"Sapêngkêripun sima, pun tikus dhatêng, sagawon ajag pratela supados lajêng kesah, amargi blacan raosan badhe nêdha dhatêng piyambakipun. Gogor lajêng kesah amargi dipun cariyosi bilih sima ngincim-incim piyambakipun, dene blacan ugi lajêng sumingkir sarêng sagawon ajag pratela manawi piyambakipun mêntas păncakara kalihan katiganipun wau, sarta sampun manggih unggul. Sasampunipun para mitra sakawan sami kesah sadaya, sagawon ajak sênêng manahipun kalihan măngsa ulaming kidang. Kanika matur: dados para raja, kêdah anyirnakakên mêngsahipun satunggal-satunggal, sarana limpating pambudi pundi ingkang sakintên dados pangapêsaning sadaya mêngsahipun. ;",Kanika ngandharake para raja kudu nyirnakake mêngsah.
"Sang Duryudana ugi sakalangkung rêkaos panggalihipun sabên mirêng ucapipun tiyang ing praja Ngastina, mangalêmbana dhatêng Yudhisthira, sarta ngajêng-ajêng jumênêngipun, mila Duryudana marêk ingkang rama, matur manawi makuthaning kaprabon saèstu badhe dhawah têdhakipun Pandhu, bilih sang prabu ngantos kabêsturon. Panyuwunipun: pukulun, para Pandhawa kabucala dhatêng nagari Waranamarta, sarana lampah ingkang rêmit.;",Duryudana njarwakaken Waranamarta minangka ancaman.
" Manawi pusaraning kaprabon sampun kula cêpêng, Kunthi dalasan anak-anakipun dipun timbalana wangsul, sang prabu botên angsal dhadhakan anggènipun badhe midana dhatêng para Pandhawa, pramila amung lajêng dhawuh dhatêng para Pandhawa supados sami angèstrèni pasamuwaning agami anggènipun angluhurakên dhatêng Sang Hyang Siwah. Sanadyan sajatosipun botên dados manahipun, ananging sakalangkung ajrih, mila para Pandhawa lajêng matur sandika. Duryudana, Karna, Dursasana, sami prasêtya akêkadangan, sarta paring arta dhatêng Purocana, supados Purocana adamêla suyasa ing Waranamarta, nanging kadamêl saking duk kacarub kalihan lak sarta sanès-sanèsipun ingkang gampil murubipun. Pangangkahipun, manawi Kunthi kalihan para putranipun sampun manggèn ing suyasa wau, lajêng nêdya kabêsmi, dados lajêng sami sirna dening latu.;","Pandhawa waspada ing Waranamarta, Widura ngendika."
"Nalika para Pandhawa badhe pangkat dhatêng Waranamarta, tiyang ing praja Ngastina kathah ingkang sami gondhèli, sarta nglairakên botên narimahipun, dene para rajaputra wau kadhawahan dhatêng ing Waranamarta. Ananging Yudhisthira angèngêtakên bilih sang prabu punika sudarmanipun ingkang sangêt kapundhi-pundhi, gurunipun tuwin ratunipun, mila tiyang-tiyang wau sami narimaa kemawon, sanadyan kados punapa ingkang kêdah linampahan, awit punika kawajibanipun ingkang agêng piyambak. Sadaya sami kadhawahan mantuk dhatêng griyanipun piyambak-piyambak kalihan sênênging manahipun. ;","Pandhawa manggèn ing pakuwon, Bima simpen strategi."
"Nalika para Pandhawa pangkat, Sang Widura dhawah dhatêng Yudhisthira, nanging pangandikanipun sarana basa mleca, supados sampun wontên tiyang mangrêtos. Suraosipun pêpèngêt supados para Pandhawa sampun ngantos sikêp dêdamêl ingkang kadamêl saking waja, dados kalis saking bêbaya latu, sarta manawi adamêl pakuwon, dipun kados êronging sêgawon ajag. Pikajêngipun dipun kathahana kontênipun, sarta anamatna sakathahing margi ing sakiwa têngêning pakuwon, Yudhisthira botên kasamaran dhatêng dhawuhipun Widura, mila ing nalika Purocana ngaturakên pakuwon ingkang sakalangkung asri, ugi lajêng dipun tampèni. Ananging sabên dintên para Pandhawa sami bêbêdhag, wigatos amung badhe amaspadakakên sakathahing margi ing salêbêting wana. Kalihan adhêdhêmitan para Pandhawa dhawah dhatêng tiyang juru mêlik, kintunan saking Widura, supados kamar pasareanipun dipun landhaka ngantos dumugi têngahing wana sacêlaking pakuwon.;","Pandhawa pindhah dhatêng wana, Widura nylametaken."
" Watawis sataun anggènipun para Pandhawa manggèn wontên pakuwon ingkang ambêbayani, ngantos Purocana andugi sampun wancinipun kabêsmi, ananging karumiyinan dening Bima. Ing satunggiling dintên wanci sontên Pandhawa ngêmpalakên para brahmana wigatos kaaturan bujana. Ing antawisipun para brahmana wau wontên satunggaling pawèstri saking praja Nisadha, kalihan anakipun jalêr gangsal, amargi sami mêndêm mila sabibaring pasamuwan tiyang wau taksih kantun. Bima botên priksa dhatêng pawèstri dalah anakipun gangsal wau, ingkang dipun sumêrêpi amung Purocana. Pakuwon kabêsmi saking ing pundi-pundi sarta enggal bopong para kadang tuwin ibunipun, lumajêng dhatêng ing wana mêdal ing bolongan ingkang sampun dangu anggènipun dhudhuki. Sadumugining wana kapapagakên dening abdinipun Widura ingkang kadhawahan mirantos baita prêlu kangge manabrang lèpèn Gangga. Sarêng sampun dumugi ing sabranging lèpèn, para Pandhawa lajêng sami lumampah mangidul. Kacariyos ing pakuwon ingkang kabêsmi kathah tiyang sami tandang, sapêjahing latu sami manggih kunarpaning pawèstri kalihan anakipun jalêr gangsal, kinintên manawi punika para Pandhawa kalihan ibunipun, mila kunarpa lajêng kaaturakên dhatêng Prabu Dritarastra sarwi tinangisan. Sanalika wau sang prabu punapadene têtiyang ing praja Ngastina, sami karuna kalara-lara.  Ananging Widura botên dangu anggènipun karuna amargi priksa bilih sanès Pandhawa. ;","Pandhawa miruda lan ngulandara, Bima ngrêksa."
"Ing mangke para Pandhawa dados tiyang miruda, ngulandara tanpa dunung, kang binukti amung sawontênipun ing wana. Kados punapa trênyuhing panggalihipun dene kapêksa nyumêrêpi ibunipun sare angglèthèk wontên ing siti, sarta tanpa aling-aling, măngka salami-laminipun botên nate kasangsaya dening prahara. Dèwi Kunthi kapundhak dening Bima, kapêksa pêrang kangge ngayomi kang ibu, sarta rumêksa manawi sare. Ing satunggaling dintên, sarêng raksasa ingkang wontên ing sacêlakipun ngriku mambêt gandaning manungsa, lajêng kengkenan sadhèrèkipun èstri kapurih mêjahi kangge têdhanipun. Ananging sarêng rasêksi priksa dhatêng kabagusan sarta prakosanipun Sang Bima, botên kadugi amêjahi, malah lajêng kataman ing gandrung. Ing nalika rasêksi wau angrêrêpa dhatêng Bima, Hidhimba sakalangkung nêpsu, manguwuh sarwi mangancam badhe pinêjahan, kasarêng kalihan Bima. Mandhêga ing kono bae, panguwuhipun Bima, kalihan mandêng asêmu mèsêm, supaya aja angêgèt-êgèti wong kang lagi kapenak anggone padha turu, salêbêtipun Bima wicantên makatên kalihan sawega badhe lumawan.;","Hidhimba amêngsah, Bima nylametaken lan ndadakan pinanggih tresna."
"Pramila sarêng raksasa anyarap enggal jinangkah kalarak nêbih, supados sampun ngantos ambribèni ingkang sawêg anendra. Ing ngriku lajêng banting- binanting, pupuh-pinupuh, sarta bandhêm-binandhêm sela, sêbrak-sinêbrak, kitêr akêkalangan. Para kadang sami kagèt lajêng sami mangatag dhatêng Bima, prayogi enggal pinungkasan, mila raksasa lajêng kaumbulakên ngantos inggil lajêng sinabêtkên ing siti, tuwin katugêl ula-ulanipun, asring sangêt Bima prang rame kados makatên wau, supados jagad uwala saking panangsayaning titah ingkang kawasa nanging awon pambêkanipun, dados gêsangipun têntrêm, tuwin tiyang sampun ngantos awon, manawi kathah tiyang kawasa ambêkipun awon, rêmên angilês-ilês dhatêng tiyang ingkang ringkih, Pangeran lajêng anitahakên tuwin ingkang linangkung karosanipun kados kawontênanipun Bima, kangge pangrisakipun para ingkang ngantos kangge limrahing ngagêsang kemawon sampun botên pakangsal, dados sampun kawajibanipun Bima, lumawan dhatêng tiyang ingkang rêmên anindhês, mila karosan linangkung wau kaparingakên dhatêng Bima, prêlu kanggea angayomi tiyang ingkang sami ringkih-ringkih.;","Bima nglawan raksasa kanthi sukses, para kadang kagèt."
"Sarêng sadhèrèkipun jalêr sampun pêjah, rasêksi lajêng santun  warni dados manungsa ingkang endah ing warni, lêstantun kagarwa dening Bima, apêputra satunggal wujud rasêksa sinung nama Gathutkaca, diwasanipun Gathutkaca migunani sangêt tumraping Pandhawa. Wêkdal samantên gêsangipun para Pandhawa amung saking anggènipun babêdhak, ngantos dipun panggihi Wiyasa kabêkta dhatêng griyanipun satunggaling brahmana. Botên kaparêng ngalih panggenan angêntosana dhawuhipun kemawon, wontênipun ing ngriku dhaharipun amung saking anggènipun papriman kados tataning para tapa. Angsal-angsalipun anggèning papriman punika lajêng kabagi dening Dèwi Kunthi: ingkang sapalih kasukakakên dhatêng Bima, sapalihipun kabagi sadhèrèkipun sakawan tuwin sariranipun piyambak.;","Gathutkaca migunani, Wiyasa ngajak dhahar bareng para brahmana."
"Ing satunggaling dintên, kajawi Bima, para Pandhawa sami kesah, Kunthi mirêng bilih brahmana ingkang dipun pondhoki punika tangisan kalihan semah tuwin anakipun kêkalih, sambatipun: manawi botên badanipun inggih katrêsnanipun salah satunggal kêdah pêjah. Semahipun wicantên: manawi piyambakipun sampun mirantos badhe pêjah, minăngka kurban karahayoning priya tuwin anak-anakipun, makatên ugi anakipun pawèstri, cariyos: bilih badanipun ingkang kawajiban,  amargi botên wande badanipun inggih dipun pisah manawi kaemah-emahakên, mila bedanipun punapa kalihan dipun pisah amargi kaladosakên, dene anakipun jalêr, ingkang dèrèng patos mangrêtos, amargi taksih alit wicantên: bilih nêdya lumawan dhatêng rasêksa ingkang wujudipun awon tuwin siya-siya punika.;","Kunthi mirêng tangisan brahmana, sambat kurban manungsa."
"Salêbêtipun taksih sami mèsêm saking ungêling lare wau, Kunthi pitakèn sabab-sababipun, dipun wangsuli manawi piyambakipun kapêksa misungsung dhatêng satunggaling raksasa warni wos sagrobag, lêmbu kalih, tuwin tiyang satunggal ingkang ngirit pisungsung wau. Pangagênging balegriya kawajibakên gêntos-gêntos misungsung makatên, dene samangke dumugi giliranipun, mila piyambakipun lajêng rêrêmbagan kalihan kulawarganipun, sintên ingkang ngirit pisungsung wau. Tuwin sintên salah satungggal ingkang purun dados kurban kangge wilujêngipun ngakathah. Ing ngriku Kunthi lajêng wicantên asêmu bingah, manawi anakipun salah satunggal ingkang badhe ngirid, sarêng brahmana mangsuli manawi piyambakipun botên kadugi anindakakên damêl ingkang nistha, inggih punika adamêl pêjahing tamunipun, Kunthi wicantên: manawi para brahmana kêdah karêksa, sarta para putranipun sami prakosa, dados botên  sagêd kasoran, ing nalika wau Kunthi lajêng animbali Bima, ingkang kalihan suka pirênaning manahipun badhe anglampahi sarta asung pamudharan dhatêng ingkang dipun pondhoki. ;","Kunthi pitakèn sababipun raksasa, mutusaken Bima dados kurban."
"Wêkdal samantên Yudhisthira dhatêng, ugi lajêng mirêng lêlampahan wau. Piyambakipun sangêt sumêlang mila amambêng kalihan sinandi, dene Bima kapurugakên dhatêng bêbaya agêng. Ananging Kunthi mangsuli: bilih angsung pituwas dhatêng ingkang dipun pondhoki tuwin kamardikan dhatêng praja ingkang kasangsaya, punika pandamêl utami, sarta Bima kêdah anglampahi pandamêl utami wau, amargi punika kawajibaning satriya. Kalampahan Bima angirid grobag sêkul tuwin lêmbu, sadumugining padununganipun raksasa, Bima kraos luwe, mila lajêng linggih kalihan nêdha sêkul babêktanipun, raksasa anyêlaki sarta andugang gêgêripun Bima, sakawit Bima mèsêm, taksih nglajêngakên anggènipun nêdha. Raksasa lajêng ambêdhol kajêng kapupuhakên, ananging kajêng agêng pupuhing rasêksa kacêpêng dening tanganipun kiwa, tanganipun têngên lastantun amuluki sêkul, sarêng sampun tuwuk, Bima wisuh sarta mirantos lumawan, sakalangkung rame anggènipun prang tandhing, dangu-dangu Bima unggul, raksasa gêgêripun kadêngkèk linandhêsan ing jêngku.;","Bima nglampahi tugas, ngungguli raksasa kanthi gemilang."
"Sasampunipun Bima paring priksa dhatêng tiyang wawêngkonipun raksasa ingkang anêdha kawulanipun, lajêng mantuk kalihan raos sênêng. Tiyang ing praja ngriku sakalangkung bingah dene mêngsahipun ingkang anggêgirisi sampun pêjah, dados sagêd têntrêm gêsangipun. ;",Praja ngrasa têntrêm amarga mungsuh wis sirna.
"Ing satunggaling dintên wontên brahmana mêrtamu dhatêng pamondhokanipun para Pandhawa, cariyos dhatêng para Pandhawa lêlampahanipun Drona kalihan Drupada. Sarta nyariyosakên risaking manahipun Drupada sarêng kawon prang tuwin icaling prajanipun sêpalih. Drupada kêpingin sangêt apêputra kakung ingkang sagêd ngawonakên Drona, mila lajêng damêl sêsaji agêng katur para dewa, pinarêngna kasinungan putra. Ing salêbêtipun pasamuwan, wontên pandhita angaturi pramèswarinipun Drupada supados dhahar martega sêsaji, murih kalampahan apêputra--putri tuwin priya--ananging pramèswari nata dèrèng mirantos, mila sang pandhita inggal angêsok martega wau dhatêng ing latu. Sami sanalika wontên jêjaka mêdal saking latu sampun ngangge makutha tuwin angrêgêm dêdamêl, sarta wontên swara: laire bocah iki kang dadi pangrusake Drona. Salêbêtipun tiyang sami kagawokan, wontên rara;","Brahmana nyariyosaken cariyos Drona lan Drupada, sêsaji kang ngetokake jêjaka."
"kênya sakalangkung endah, mêdal saking têngah-têngahing papan wadhahing sêsaji  kulitipun cêmêng manis, rambutipun cêmêng angandhan-andhan, sarta lajêng wontên swara kapiyarsa malih: rara kênya kang irêng manis iki dadi têtungguling wong wadon sajagad, sarta kang dadi jalaran karusakaning satriya pira-pira. Kawontênanipun ingkang priya, inggih punika Drêstajumêna, senapatining Pandhawa ing paprangan Têgalkuru, dene kang pawèstri punika Krêsna,  ingkang linangkung sulistya ing warni, sarta lajêng dados garwanipun para Pandhawa. Drona ingkang botên kasamaran dhatêng lêlampahan ing têmbe, putranipun Drupada wau kawulang amangun prang, kangge pituwasipun sapalihing kaprabon ing Pancala ingkang sampun kajarah.;",Wiyasa dhawuh bilih rara punika bakal nglawan titah.
"Wêkdal samantên Wiyasa martuwi dhatêng para Pandhawa, sarta dhawuh supados sami dhatêng prajanipun Drupada, narendra ing Pancala. Wiyasa ngandika bilih Dèwi Krêsna putrinipun Drupada, punika gêsangipun ingkang sampun kapêngkêr, marambah-rambah anggènipun mêmuji ing dewa, nyuwun supados kaparingana guru laki, amargi panyuwunipun rambah kaping gangsal, pramila panjanmanipun malih lajêng kagarwa dening satriya gangsal, inggih punika pawèstri ingkang kagadhang dados garwanipun para Pandhawa. Awit saking  punika Wiyasa kalampahan dhawah supados para Pandhawa sami pangkata dhatêng karatonipun Drupada.;",Wiyasa dhawuh Pandhawa dhatêng Drupada kanggo Dèwi Krêsna.
"Salêbêtipun lumampah, amargi saking pamrayoginipun satunggaling gandarwa, para Pandhawa mampir ing dhepokipun Bagawan Dumeya, nêmbung kêparênga angirit lampahipun para Pandhawa. Salêbêtipun lumampah, minăngka gurunipun, pandhita wau amituruti, para rajaputra kaakên siswanipun, sami kairid dhatêng Pancala, samargi-margi tansah kapapakan para brahmana ingkang ugi lumampah dhatêng Pancala, wigatos badhe angèstrèni sayêmbaranipun Prabu Drupada, mila lajêng sêsarêngan kalihan para Pandhawa. Ingkang binukti ing samargi-margi saking anggènipun papriman kados limrahing brahmana.;","Pandhawa mampir dhatêng Bagawan Dumeya, dhahar kanthi papriman."
"Prabu Drupada, ingkang asêsilih Yajnasena, sampun dangu anggènipun kêpengin mundhut mantu Arjuna, awit wuninga dhatêng titisipun Arjuna manawi anjêmparing. Drupada yasa gandhewa ingkang kagalih sanèsipun Arjuna botên kawawa amênthang, sarta adamêl lesan ingkang kagandhulakên ing awang-awang, sasampunipun lajêng undhang- undhang, sintêna tiyangipun ingkang kawawa mênthang gandhewa Pancala tuwin sagêd pramana anggènipun jêmparing dhatêng lesan ingkang sampun kasadhiyakakên,  badhe kadhaupakên kalihan putrinipun, kathah para narendra ingkang sami lumêbêt ing sayêmbara, Sri Krêsna kalihan kadangipun sêpuh, Sri Baladewa, inggih Sang Balarama, ingkang satêngah sihipun sampun kapengin priksa malih dhatêng Arjuna sakadangipun, dene sampun dangu botên pinanggih.;","Prabu Drupada yasa gandhewa, Arjuna dados jawara."
"Sayêmbara dipun wiwiti, para satriya gêntos-gêntos amênthang, ananging botên wontên ingkang kuwawi, wêkdal samantên Dèwi Krêsna tansah amandêng kalayan paningalipun agilar-gilar dhatêng ingkang têmbe dados guru lakinipun, sadaya para satriya sampun botên wontên ingkang kawawa amênthang, mila Karna majêng amênthang gandhewa wau ingkang lajêng pinasangan jêmparing. Nalika para putranipun Pandhu sampun têlas pangajêng-ajêngipun, ing ngriku Dèwi Krêsna ambêngok, suwantênipun kadi gêntha salaka, makatên: aku ora gêlêm karabi dening Suta, mila Karna enggal anyèlèhakên gandhewa lajêng kesah. Sakesahipun Karna, Arjuna majêng, katingalipun kados brahmana nem-neman, dêdêgipun pidêksa, warninipun bagus, gandhewa kacêpêng lajêng kapênthang, katingal mayar kemawon sarta lajêng kangge anjêmparing lesan ngantos kaping gangsal mencok sadaya. Ing nalika wau lajêng jawah sêkar, têtabuhan  sarta pasindhèning karaton sami angurmati. ;","Arjuna nêdhêli gandhewa, Dèwi Krêsna ngatur bokor kancana."
"Dene Dèwi Krêsna ingkang sampun angrasuk raja kaputrèn mèsêm anyêlaki Arjuna kalihan amondhong bokor kancana isi sêkar sataman, sarta ngaturakên pangagêman sarwa pêthak, uncèn-uncèn sêkar ingkang arum gandanipun, lajêng kasampirakên ing pundhakipun Arjuna, ingkang makatên minăngka pratăndha Arjuna ingkang kapilih. Arjuna lajêng mêdal saking kalangan, Dèwi Krêsna tut wuri, amargi rumaos manawi sariranipun sampun dados boyongan, sarta dununging sihipun pancèn dhatêng piyambakipun, sanalika wau para narendra lajêng rame, suwaranipun: wadon iku golonganing satriya, dadi ora kêna kalilahake marang brahmana. Para ratu lajêng sami angroyok Arjuna nêdya angrêbat Dèwi Krêsna. Arjuna amênthang langkap, Bima ambêdhol mandira kangge lumawan dhatêng para nata ingkang sami angêmbuli. Salya ugi aningali, Duryudana punapadene Karna sarta sadaya tiyang sami kagawokan, dene brahmana kêkalih purun lumawan satriya pintên-pintên. Ing ngriku Sri Krêsna lajêng pêpèngêt dhatêng para narendra, manawi Dèwi Krêsna sampun sah dados boyongan, mila para narendra lajêng sami lêrêm, dene para Pandhawa mantuk  dhatêng pamondhokanipun.;","Dèwi Krêsna mantuk dhatêng Pandhawa, Kunthi kêtampi."
"Sadumuginipun pamondhokan, Dèwi Kunthi lênggah wontên ing sênthong. Para Pandhawa matur manawi antukipun punika kalihan ambêkta angsal-angsal saking anggènipun papriman, Kunthi mangsuli: apa sira dhêmên marang kabèh ? sarêng Dèwi Krêsna priksa lajêng ambêngok: kula botên sagêd matur. Yudhisthira ingkang dhatêng rumiyin piyambak, mila Kunthi lajêng andangu dhatêng Yudhisthira, kadospundi anggènipun ngrampungi, kadospundi ingkang kêdah dipun lampahi dening Dèwi Krêsna, murih Krêsna botên kalepetan ing dosa. Aturipun Yudhisthira Arjuna ingkang mênang, dados inggih kêdah Arjuna ingkang angrabi, ananging Arjuna matur manawi botên wênang anglangkahana sadhèrèkipun sêpuh kêkalih. Sanalika wau Yudhisthira èngêt dhatêng wêcanipun Sang Wiyasa ingkang sakalangkung mokal, mila lajêng matur: ing nguni sampun kawêca, bilih Drupadi badhe dados semahipun tiyang gangsal, wêkdal punika Sri Krêsna lumêbêt, sasampunipun ngaras padanipun Kunthi lajêng ngandika: ingsun Krêsna, sadaya lajêng gêntos-gêntos ambagèkakên kalihan suka pirênaning panggalih, nanging sasampunipun anggèning linggih sami lajêng amisah, supados sampun rumaos manawi putranipun Prabu Pandhu.; ","Yudhisthira dhawuh Wiyasa, Krêsna dados garwa Pandhawa gangsal."
" Sabibaring bujana, para Pandhawa kalihan Sri Krêsna lajêng sami jèjèr sare, Dèwi Kunthi wontên nginggil, Drupadi wontên ing daganipun para Pandhawa. Sadèrèngipun sare, para Pandhawa sami wiraosan kalihan Sri Krêsna prakawis dêdamêl tuwin paprangan, kados limrahipun para satriya, mila Drêstadyumêna ingkang angintip prêlu badhe nyumêrêpi kawontênaning sadhèrèkipun èstri ngantos têrang pamirêngipun, enggal wangsul, matur ing rama, manawi tiyang nem-neman ingkang mênang sayêmbara punika sanès brahmana, sanès wasiya, tuwin sudra, katitik saking rêmbagipun têtela satriya, bokmanawi malah putranipun Pandhu.;","Pandhawa lan Krêsna ngrêmbag pikramanipun, Wiyasa nyariyosaken kaprayoganipun."
"Prabu Drupada amarwatasuta, enggal matah pandhita, kadhawahan mratitisakên, sintên kawontênanipun sadaya punika, ananging Yudhisthira amung purun ngakêni, manawi Drupadi punika kaboyongipun sarana lampah utami, mila sang prabu sampun ngantos mrihatosakên sanès-sanèsipun, amargi Drupadi mêsthi dhaup kalihan senapati, ingkang sampun sagêd anêtêpi sayêmbaranipun, wêkdal samantên lajêng dipun bawani, sang prabu anglêmpakakên sadhengah ingkang prayogi kangge bujana sakawan golongan, sabibaring bujana para Pandhawa angambili  wiraosan prakawis panduking dêdamêl, sang prabu karênan, amargi anggalih manawi pancèn satriya, dangu-dangu sang prabu andangu, sintên kawontênanipun sadaya wau. Yudhisthira prasaja manawi putranipun Prabu Pandhu, sarta nyariyosakên uncatipun saking pakuwon ing Waranamarta, tuwin lêlampahanipun sarêng dêdunung ing wana.;","Drupada dhawuh bujana kanggo Pandhawa, Yudhisthira mratelakaken alesan."
"Sasampunipun lajêng angrêmbag pikramanipun Dèwi Krêsna. Prabu Drupada ngandika, ing antawisipun para Pandhawa gangsal punika sintên ingkang badhe dados jatukramanipun. Saking aturipun Yudhisthira, kang ibu sampun dhawuh, bilih Krêsna badhe kadamêl rêrukunan, wicantênipun: kula sadaya kalihan sênênging manah anggadhuh rajabrana satunggal, ingkang sampun sami dipun panggih. Ananging Prabu Drupada botên panuju ing galih, dhawuhipun: kapriye dene wong wadon siji dirabi wong lima, hèh atmajaning Kunthi, aja sira padha anglakoni dosa, utawa nyulayani tata cara apadene Wedha.;","Pandhawa dados sedhèrèk dhaup, Drupada nampi dhawuh para dewa."
"Aturipun Yudhisthira: tutuk kula botên nate angêcapakên têtêmbungan ingkang cidra, manah kula botên nate kaisèn ing dosa, tiyang sêpuh kula sampun dhawah dhatêng kula, saha kula sampun condhong. Ananging Prabu Drupada botên mrayogèkakên, mila ngantos dangu anggènipun wawan pangandika. Ing nalika wau kasaru rawuhipun Wiyasa, mila lajêng sami angancarani. Sang Wiyasa enggal anyêlaki Prabu Drupada sarwi ngandika, bilih para putranipun Pandhu gangsal, punika Indra sêkawan ingkang rumiyin, dene ingkang satunggal punika Indra ingkang jumênêng samangke. Amargi saking cipta kalampahanipun Indra lajêng ngatingal ambadan dados sadhèrèk gangsal, dene Dèwi Krêsna, punika Bathari Sri, manjanma dados prawaning manungsa, wigatos sagêdipun kagarwa dening Indra. Sadèrèngipun linairakên sampun tampi dhawuhipun mahadewa, bilih Krêsna badhe dados garwaning priya gangsal, amargi anggènipun nyuwun kaparingan priya, ngantos kaping gangsal, Drupada lajêng marêngakên, dados Dèwi Krêsna kalampahan dados garwanipun Pandhawa gangsal. ;","Karna ngendika prang bakal kabuka, Drona lan Bisma ngupaya pêpêgêt."
"Para Pandhawa antuk kanugrahan malih, Sri Krêsna ngintuni rajabrana agêng, nanging Duryudana kalihan para mitranipun, sarêng mirêng prakawis murutipun para Pandhawa, lajêng sami prasêtya malih. Karna botên tèdhèng aling-aling, mrayogèkakên lajêng dipun lurugi prang, mupung para Pandhawa dèrèng patos kuwawi. Ananging Sang Bisma pêpèngêt, sampun ngantos gagrêjêgan kalihan Pandhawa, prayogi sami arêrukunan, amargi para Pandhawa wajib anggadhahi sapalihing nagari. Pangandikanipun: têtalêse wong kasinungan kasantosan iku saka jênênge bêcik, Kurawa bakal nugraha, yèn Pandhawa ora anêmahi pati. Hèh gêgembonging manungsa, Kurawa bêgja dene Kunthi isih urip, wong sajagad durung padha krungu kapriye lêlakone Kunthi, wong-wong mau ngarani yèn dosane Purocana durung sakdosanira, o, prabu taruna, sutane Pandhu isih urip ora katut kobong, sarta banjur ketok manèh, biratên mêmalane kabêcikanira.;",Bisma lan Drona ngendika Pandhawa wajib anggadhahi nagara.
"Kawruhana, para Kurawa ! sajrone para senapati mau isih urip, nadyan dewaning balêdhèg ora bisa angrêbut wajibing Pandhawa andarbèki saparoning nagara. Pandhawa bêcik-bêcik lan rukun, ambêbayani upama ora dibagèi saparoning nagara kang wus dadi wajibe. Yèn sira kêpengin adil, utawa sira gêlêm anglakoni murih padha rahayu, sira kudu anglilakake saparoning praja marang Pandhawa. Drona sumambung suraosipun sami kemawon kalihan pangandikanipun Bisma, punapadene Widura, ananging Karna kêkah botên miturut, wêkasan Prabu Dritarastra dhawuh dhatêng Widura supados  mêthuk para putranipun Kunthi.;",Prabu Dritarastra dhawuh Widura ngrêmbag urusan Pandhawa lan Kurawa.
"Kados punapa bingahipun tiyang Ngastina sarêng Pandhawa dhatêng, tiyang sanagari sami bingah-bingah, sarta Prabu Dritarastra lajêng maringakên sapalihing nagari dhatêng para Pandhawa, kadhawahan ngadhaton ing Kandhawaprastha. Ucaping tiyang kathah Kandhawaprastha punika sakalangkung wingit, ewadene botên watawis lami Pandhawa sampun amangun kitha wontên pêpèrènganing wukir mituruti pitêdahipun Wiyasa, kithanipun sakalangkung asri, kadi kadhatonipun Sang Hyang Indra, mila lajêng winastan Indraprastha.;","Pandhawa nampi kadhawahan, mbangun Indraprastha miturut pitêdah Wiyasa."
"Ing satunggaling dintên, Maharsi Naradha angrawuhi para Pandhawa, dhawuh pêpèngêt, supados rêrukunanipun sampun ngantos risak, amargi saking pawèstri satunggal karabi tiyang gangsal, panjênênganipun andhawuhakên pranatanipun, sabên Dèwi Krêsna nuju wontên salah satunggal, manawi wontên sanèsipun ingkang ngrêsahi, kêdah kasingkirakên dhatêng wana, laminipun kalihwêlas taun, kacariyos satunggaling dintên, wontên durjana ingkang andhustha rajakayanipun satunggaling brahmana, mila lajêng ngaturi uninga dhatêng Pandhawa, nyuwun adil, Arjuna mirêng tuwin sagah badhe angadili, ananging sadaya dêdamêlipun wontên ing gêdhong ingkang sawêg kangge lalênggahan kalihan Dèwi Krêsna.;","Maharsi Naradha dhawuh Pandhawa rukun, Arjuna ngadili brahmana, kaputusake Dèwi Krêsna."
" Kadospundi lampahipun Arjuna, manawi botên amitulungi dhatêng brahmana wau, tiyang badhe anênacad dhatêng panjênêngan ratu, amargi narendra botên karsa angukum dhatêng tiyang dosa, ingkang makatên winastan dosa. Dene manawi Arjuna lumêbêt ing kamar, piyambakipun kêdah nglampahi kakendhangakên, osikipun: nanging luwih bêcik aku dêdunung lan mati anèng ngalas, kabêcikan luwih luhur tinimbang badan, sanadyan badan rusak, kabêcikan ora bisa ilang. Mila Arjuna lumêbêt ing kamar, matur dhatêng ingkang raka manawi badhe mêndhêt dêdamêl, sasampunipun inggal anututi durjana, kacêpêng rajakayanipun kawangsulakên dhatêng ingkang gadhah malih. Arjuna wangsul dhatêng kadhaton, marêki raka nyuwun pamit badhe lumêbêt ing wana, supados têtêp kados prasêtyanipun. Yudhisthira sakalangkung prihatos, pangandikanipun: lah pêpêthinganing para senapati, ingsun wêruh apa mulane dene sira kongsi lumêbu ing kamaringsun, prêlu arêp ambirat kang sira anggêp arêp andadèkake dosaningsun, pangrasaningsun sira ora ala, wurungna karêpira nêdya angalas, pituhunên pitutur ingsun, kabêcikanira ora karêgêdan, sira ora pisan-pisan dosa marang ingsun, nanging Arjuna matur: kula mirêng piyambak, panduka dhawuh tiyang kêdah angatos-atos manawi anglampahi kawajiban, kula botên sagêd sumimpang saking margining kasêtyan, inggih kasêtyan ingkang minăngka kasêktèn kula.;","Arjuna tetep adil, nuturake prasêtyan dhatêng Dèwi Krêsna, Yudhisthira ngelingake kasêtyan."
"Angluhurakên dhatêng kasêtyan punika titikaning băngsa Arya ingkang gampil dipun sumêrêpi, sarta katingal cêtha wontên ing sêrat punika. Bêkti dhatêng katêmênan, suminggah saking paracidra, punika kula nyumêrêpi dêdunung wontên sawiyah tiyang jalêr èstri ing sawarnining golongan miwah darajad, satunggaling băngsa Arya têmtu botên purun kumêcap cidra, amargi cidra kaanggêp adamêl kalingsêmaning lêluhuripun.;","Kasêtyan minangka titikan luhur băngsa Arya, ora nglanggar dhawuhe."
"Sang Arjuna ingkang kalis ing dosa lajêng pangkat dhatêng pambucalan, nalika Arjuna adus, sarta anglampahi wajibing panêmbah, lajêng kacêpêng dening Ulupi, widadarining toya, putrinipun ratuning naga. Tumuntên kagèrèt dhatêng lèpèn dununging kadhatonipun, dados Arjuna badhar anggènipun mêmuja, lajêng mriksa latu murup ing salêbêting kadhaton, ewadene kalihan raos têntrêm anggèning nglajêngakên pujanipun, sasampuning paripurna lajêng andangu dhatêng pawèstri wau, punapa darunanipun têka anyaruwe anggènipun mêmuja. Widadari mangsuli: bilih onêng dhatêng sulintyaning warninipun, Arjuna mituruti, manggèn  wontên ing ngriku ngantos enjingipun malih. ;","Arjuna nglindhungi Ulupi, tenang ngaturake panyuwunan."
"Sawêdalipun saking toya, Arjuna anglajêngakên lampahipun, andon angêlangut, sarta kampir ing panggenan-panggenan pasucian, kalunta-lunta ngantos dumugi ing prajanipun Sri Krêsna. Sang prabu amapagakên, lajêng kairid dhatêng Dwaraka, ing ngriku Arjuna priksa dhatêng Sumbadra kadangipun Sri Krêsna, ingkang sakalangkung endah ing warni, sangêt kayungyun dhatêng Sumbadra, dhawuhipun Sri Krêsna, lampahing para satriya, kêdah sarana kadhustha. Arjuna lajêng ngaturi sêrat dhatêng kang raka, sarêng sampun kaparêngakên, Arjuna ngêntosi wanci ingkang prayogi, sarêng kamanah sampun wancinipun, Sumbadra kadhustha, Sumbadra anjêrit mila para pangagênging băngsa Yadawa punapadene băngsa Wrêsni sami dhatêng atêtulung, sangêt nêpsu nêdya nyêpêng dhatêng Arjuna, ananging Sri Krêsna lajêng angarih-arih dhatêng ingkang sami ambujêng, sarta dhawuh supados kakinthila kemawon, tuwin sami amêmitrana malih, amargi ing pundi sagêd manggih priya ingkang pantês dados guru lakinipun Sumbadra angungkuli Arjuna. ;","Arjuna ketemu Sumbadra, anjuran Sri Krêsna supaya ngasta Sumbadra."
" Para ulu-uluning băngsa wau sami miturut dhatêng pêpèngêtipun Sri Krêsna, mila Arjuna ngantos sawatawis dangu wontên ing Dwaraka. Sarêng sampun dumugi wêwangên anggènipun kakendhangakên, Arjuna mantuk dhatêng Indraprastha kairing  dening Kesawa miwah Prabu Balarama. Para pêpêthinganing băngsa Yadawa sarta Wrêsni, sami ambêkta rajabrana agêng tuwin pitik iwèn rajakaya, minăngka bêktaning pikramanipun Sumbadra. Sarêng sampun dumugi ing Indraprastha Sumbadra pêputra, sinung nama Abimanyu. Sri Krêsna sangêt sihipun, yuswanipun botên panjang, ananging kaèbêkan suwur, amargi Abimanyu punika panjanmanipun Warcas, putranipun Bathara Soma, ingkang sampun marêngakên kang putra nilar kaswargan nanging amung salêbêtipun nêmbêlas warsa, parlu ambangun prang wontên ing Kurusetra. Pangandikanipun Bathara Soma: saka paprangan ing Têgal Sukci gon ingsun mêruhi baline putraningsun. ;","Arjuna mulih kanthi Sumbadra, nglaksanani pitadosan."
"Ing satunggaling dintên Arjuna kalihan Kesawa sami ambêbêdhak dhatêng ing wana, dipun panggihi dening Bathara Agni, nanging amindha brahmana, wigatosipun brahmana wau nyuwun pitulungan supados wana Kandhawa ingkang kaayoman dening Sang Hyang Indra punika kabêsmia. Brahmana mratelakakên manawi piyambakipun tampi dhawuhipun Hyang Brahma supados nyuwun pitulung dhatêng Sang Nara miwah Narayana, ingkang sarêng wontên ing dunya asêsilih Arjuna tuwin Sri Krêsna, mila samangke manggihi sakalihanipun parlu nyuwun pitulung. Wangsulanipun Arjuna,  sariranipun botên kagungan langkap ingkang kenging kangge mituruti sapamintaning brahmana, punapadene kathahing jêmparingipun botên anyêkapi, sarta pratela manawi kêdah gadhah rata paprangan ingkang pangiridipun bantêr, tuwin dêdamêl linangkung kangge tumrap Sri Krêsna.;",Arjuna lan Kesawa ngewangi ngilangaké wana Kandhawa.
"Sami sanalika Bathara Agni angèsthi Bathara Waruna, dewaning toya, lajêng ngatingal, Bathara Agni nyuwun dhatêng Bathara Waruna supados amaringana langkap ingkang sinêbut gandhewa sarta jêmparing ingkang botên sagêd têlas, rata paprangan agêmipun Prabu Soma, punapadene daludag ingkang aciri wanara dhatêng Arjuna, dene Krêsna kaparingana sanjata cakra ingkang sakalangkung misuwur, Waruna mituruti sapamintanipun. Bathara Agni lajêng anêmpuh wana Kandhawa, nanging Bathara Indra tumuntên anurunakên jawah. Arjuna enggal anglêpasakên jêmparing angèbêki ing ngawang-ngawang, ngantos rapêt kadidene songsong. Salêbêtipun gangsalwêlas dintên wana Kandhawa sampun kabêsmi, botên wontên wit-witan tuwin têtuwuhan ingkang kantun, ewadene amung wontên titah gêsang nênêm ingkang katut kabêsmi. Wontên satunggaling Asyura nama Maya, ingkang nêdha pangayomanipun Arjuna.;","Bathara Agni ngilangaké wana Kandhawa, Indra ngaturaké hadiah dhatêng Arjuna."
" Saparipurnaning karya, Hyang Indra ngatingal, sakalangkung rêna nguningani  dhatêng kaprigêlan saha kakêndêlaning putranipun, lajêng matêdhakakên nugraha dhatêng Arjuna tuwin Kesawa. Arjuna matur ing Hyang Indra: yèn sira wus tinampan dening mahadewa, hèh sutaning Pandhu, ingsun banjur maringake kabèh gêgamaningsun, Sri Krêsna nyuwun, supados pamitranipun kalihan Arjuna sagêd lastantun salami-laminipun. ;","Arjuna lan Kesawa diparingi nugraha, Sri Krêsna ngingêtake lestantun."
"Jêngandika saèstunipun taksih sami kèngêtan, bilih nalikanipun wana Kandhawa kabêsmi, wontên satunggaling danawa nama Maya ingkang mèh katut kabêsmi. Amargi saking gênging panuwunipun dhatêng Arjuna, dene dipun pitulungi, danawa wau nêdya amalês kasaenanipun Arjuna. Ananging Arjuna botên karsa anampèni, wangsulanipun Arjuna botên adamêl sêriking manahipun danawa wau, sarta kados sacaraning kaprabon. Wêkdal Maya dhêlêg-dhêlêg mirêng wangsulanipun Arjuna, lajêng dipun dhawuhi supados Maya angaturana tandhaning panuwunipun dhatêng Sri Krêsna. Maya matur bilih kêpengin misungsung dhatêng panjênênganipun, Kesawa kèndêl sakêdhap, wêkasan ngandika, prayoginipun Maya ngaturana para undhagi, badhe kadhawuhan ngiyasakakên kadhatonipun Yudhisthira. Maya matur sandika, lajêng dhatêng kitha Indraprastha angukur pasitèn, ingkang badhe kaadêgan  kadhaton.;","Maya nyuwun pitulungan dhatêng Arjuna, tetep ngurmati Sri Krêsna."
"Wêkdal samantên Sri Krêsna kundur dhatêng prajanipun. Suwawi sami angraosakên sakêdhap bêktinipun Sri Krêsna dhatêng para sêpuh. Panjênênganipun wau têtela dewa angejawantah, ewadene nalika pamitan dhatêng Arjuna, mawi mitungkas, supados Arjuna ngaturakên sêmbahipun dhatêng Dèwi Kunthi tuwin para brahmana, sarta taklimipun dhatêng Yudhisthira sarta Bima, amargi kalihipun punika langkung sêpuh tinimbang sariranipun . Wontên ing dêdongengan sanèsipun, kula manggih cêcriyosan, awit saking karsanipun piyambak, Sri Krêsna kêparêng amijiki sampeyanipun para brahmana. . Sri Krêsna botên pisan-pisan kêparêng angungasakên manawi suksmanipun sanyata luhur, asarana botên angraosakên dhatêng pangaji-aji. Kosok-wangsulipun, Sri Krêsna têtêp ing kawajiban angaosi dhatêng sintêna ingkang kuwadhaganipun langkung sêpuh saking sariranipun, karsanipun ingkang makatên dadosa tuladaning akathah.;","Sri Krêsna pamitan, ngurmati Dèwi Kunthi lan brahmana."
"Maya matur dhatêng Pandhawa, bilih piyambakipun mêntas adamêl sêsaji kalihan para danawa wontên ing talaga Windu, angsal sêsotya sakalangkung kathah, punapadene manggih gada satunggal  wontên ing talaga wau, gêgadhuhanipun ratuning danawa, sarta thothokipun Hyang Baruna, nama Dewadata. Pangangkahipun gada kaaturakên dhatêng Bima, thothok dhatêng Arjuna, sêsotya nawarêtna kangge waragad anggènipun badhe angêdêgakên kadhaton ing Indraprastha. Mila temboking kadhaton kadamêl saking jêne, makatên ugi gapuranipun, sami kaukir sêsêkaran sakalangkung alus, ing prênahing sêkar tuwin wohipun sami kadèkèkan sêsotya miwah jumêrut, katingal pating pancurat anyandhik ayu. Sêla-sêlaning patamanan kadèkèkan balumbang ingkang tinêpi ing marmêr, tinrètès ing mutyara, sarta kadekekan undhak-undhakan kristal, ing têngahing balumbang katanêman tunjung măncawarna, kaingahan maliwis sarta pêksi toya sanès-sanèsipun. Salêbêtipun kawanwêlas căndra, kadhaton ingkang tanpa timbang adinipun wau sampun paripurna, Pandhawa lajêng adamêl rajasuya  para narendra măncapraja sami kaaturan, bab kapisan punika kacariyos wontên ing parwa puni .;","Maya paring hadiah sêsotya, Indraprastha kamulyan rajasuya."
"Maharêsi Naradha rawuh, ing nalika para Pandhawa priksa sang maharêsi tumêdhak, enggal sami amapagakên. Anggènipun  angurmati sarana tataning kasusilan ingkang kacariyos ing ngriki, inggih punika para Pandhawa sumungkêm ing siti, lajêng tata lênggah. Ing ngriku Rêsi Naradha andangu dhatêng sêsêpuhing Pandhawa sêmu karênan, wigatos badhe anguningani punapa Prabu Yudhisthira sampun anêtêpi wajib ingkang dados jêjibahanipun. Miturut piwulang Hindhu, ratu punika jumênêngipun, ingkang anêtêpakên para dewa. Kuwajibaning nata sakalangkung awrat, sarta kêdah ananggêl sêsanggêmanipun, tumrap pakaryan ingkang botên wontên sampunipun, inggih punika angêgungakên bakti. Bilih ratunipun sae, sadaya ingkang tumrap dhatêng praja miwah têtiyanganipun saèstu prayogi. Têmbe ugi badhe mirêng pangandikanipun Sang Bisma, prakawis kawajibaning narendra. Ing ngriki Maharsi Naradha andangu prakawis punika dhatêng Yudhisthira, punapa Yudhisthira anggènipun anglampahi kawajiban dhatêng agami sampun tinêtêpan, lêrêmipun sampun samêsthining wancinipun, punapa Yudhisthira anggènipun amilih nayaka sampun pratitis, sarta ajêg pamblanjanipun dhatêng wadyabala. Punapa Yudhisthira sampun angayomi lare-lare ingkang tinilar pêjah tiyang sêpuhipun, amargi nglabêti nagari, punapadene dhatêng randhanipun, sarta punapa sampun paring pangayoman dhatêng mêngsahipun ingkang sampun nungkul.;",Maharsi Naradha dhawuh Yudhisthira nglakoni kawajiban raja.
" Punapa Yudhisthira marêngakên tiyang sami marêk, dados sabên tiyang botên ajrih pinanggih, kados anak pinanggih tiyang sêpuhipun. Punapa wêdaling waragad sawawrat, sapêrtigan, utawi sapalihing pamêdal. Punapa kabêtahanipun para among tani sampun kacêkap, punapa anggènipun angwontênakên wadhuk toya tuwin talaga sampun anyêkapi kathahipun, dados among tani botên kapêksa angêntosi toya jawah. Punapa tiyang padhusunan sampun botên kêkirangan wiji miwah têdha. Punapa Yudhisthira sampun anyambuti winih, sarta aniti manami amongtani sarta ingkang sami nangkarakên rajakaya kêdah kawarah ngantos dados amongtani saha juru nangkarakên ingkang pratitis. Tuwin punapa Yudhisthira botên nate anêrak adil, ingkang amargi saking pamêksaning watak cêthil, piawon tuwin kumaluhur. Punapa wontên pamiwahaning para narapraja ingkang sarana rêruba. Punapa Yudhisthira sampun anitipriksa bilih anggènipun angindhakakên paos punika sampun adil yêktos, punapa anggènipun paring epahan utawi băndha dhatêng para undhagi punika botên langkah saking  wulan. Punapa Yudhisthira sampun angayomi  prajanipun saking saliring bêbaya, punapadene ratu kawajiban dados bapakipun tiyang wuta, tiyang lempoh, tiyang bisu, tiyang lola, tuwin para ngulandara. Punapa Yudhisthira sampun anyingkiri dosa nêm prakawis, inggih punika: doyan tilêm, nganggur , jêrih, butêng, ngêsèt, tuwin tanpa kêkêncêngan.;",Yudhisthira nglaksanani kawajiban raja kanthi adil.
"Satêlasing pangandikanipun Maharsi Naradha, Yudhisthira lajêng manguswa padanipun risang maharêsi, sarta sanggêm badhe anêtêpi sawarnining kawajiban ingkang kapangandikakakên wau. Ing ngriku Hyang Naradha andhawuhakên prakawis pakêmpalan ing dhatulaya kaswargan.;",Maharsi Naradha maringi pituduh dhatêng Yudhisthira.
"Awit saking cariyosipun Maharsi Naradha wau, lajêng kasumêrapan manawi amung ratu satunggal sinêbut Prabu Aricandra, ingkang sagêd dêdunung ing karatonipun Sang Hyang Indra, mila Yudhisthira lajêng matur kapengin priksa lêlabêtanipun Prabu Aricandra saha kawontênanipun kang rama. Dhawuh wangsulanipun Rêsi Naradha: amargi Sri Aricandra sampun adamêl sêsaji Rajasuya, dados tampi ganjaran sagêd dêdunung ing kaswarganipun Sang Hyang Indra, mila Pandhu amêmuji mugi anakipun, Sang Yudhisthira unggula ing jagad sarta adamêla sêsaji Rajasuya, dados  Sang Hyang Indra sudarmanipun, lajêng anugrahani dhatêng putranipun, puwara sagêd anggayuh padunungan minulya kados Sri Aricandra.;",Naradha ngandhakake Yudhisthira ngupaya ganjaran kaswargan.
"Pitungkasipun Pandhu kadhawuhakên dhatêng Yudhisthira dening Maharsi Naradha. Ananging Maharsi Naradha angèngêtakên awratipun ingkang sami angwontênakên Rajasuya. Sampurnaning sêsaji Rajasuya punika amung manawi ingkang angwontênakên wau nata binathara, măngka para ratu ing dunya punika kalampahanipun anungkul, amung dhatêng nata ingkang kawawa lampah adil, Yudhisthira lajêng aniti sariranipun piyambak, utawi têtarosan dhatêng ingkang sami sayogi tinaros, punapa sariranipun sagêd adamêl sêsaji Rajasuya. Kawontênaning prajanipun, punika sampun dados panitikan manawi adilipun Yudhisthira pantês jumênêng narendra. Yudhisthira salami- laminipun sangêt sih dhatêng kawulanipun, pakartinipun amung kangge kamulyaning tiyang sanagari, botên bau kapine. Panyêbutipun tiyang sanagari dhatêng panjênênganipun: Arjatasatru, pikajêngipun: botên gadhah mêngsah. Pamêngkunipun dhatêng sadhengah kadi dhatêng kadang warga, punapadene para ari tansah rumêksa tuwin ambiyantu.;","Yudhisthira siap njupuk sêsaji Rajasuya, butuh uji coba kasetyan."
" Para Pandhawa sangêt suka sukur ing dewa, dene prajanipun kalis dening saliring bêbaya. Anggènipun anjagi sawarnining golonganipun tiyang sanagari katiti sayêktos, kathah jawah, mila botên kêkirangan toya, nagari gêmah aripah ... sampun têtela sadangunipun Yudhisthira ngasta pusaraning kaprabon, botên wontên tiyang ngapusi, botên sumêlang bilih sakit, kabêsmèn, utawi pêjah saking racun tuwin tuju têluh sapanunggilanipun, pramila para nayaka sami rumojong dhatêng ratunipun ingkang sadu budi wau, anggènipun karsa adamêl sêsaji. Ananging panjênênganipun taksih tansah manglimbang ing batos, botên adaya-daya, lajêng kaèngêtan bilih para wicaksana botên nate kacidran, amargi sabên badhe anindaki saliring pandamêl, salami-laminipun sampun karaosakên rumiyin. Wasana sampun têtêp karsanipun, mila lajêng ngaturakên nawala dhatêng Sri Krêsna, suraos atêtarosan, amargi priksa manawi botên wontên ingkang sayogi tinarosan kajawi Sri Krêsna. Kacariyos Sri Krêsna lajêng rawuh, kaaturan manawi badhe adamêl sêsaji Rajasuya. ;",Pandhawa seneng amarga praja lestari tanpa gangguan.
"Ing ngriku Sri Krêsna pratela manawi wontên pambênganipun agêng, pangandikanipun Krêsna: Yudhisthira sampun pantês angwontênakên Rajasuya, ananging kalampahanipun punika bilih para raja sampun angratu dhatêng Yudhisthira, ing măngka wontên satunggaling narendra asma Prabu Jarasanda, sakalangkung kawasa, saèstu botên purun nungkul. Prabu Jarasanda gadhah pangangkah badhe damêl sêsaji tiyang satus sami narendra sadaya. Sampun wontên ratu wolungdasa nêm ingkang tinawan lajêng kawarăngka, dados jangkêpipun satus amung kirang kawanwêlas. Pangandikanipun Sri Krêsna: amila sintêna ingkang sagêd angalang-alangi piawonipun Jarasanda, suwuripun tamtu kawursita wontên ing manahipun tiyang sajagad, Sri Krêsna mrayogèkakên lajêng sami anglurugi Prabu Jarasanda.;","Sri Krêsna ngajak Yudhisthira nglaksanani Rajasuya, ngadhepi tantangan Prabu Jarasanda."
"Sasampunipun wiraosan, pinanggihipun anggèning anglurugi Prabu Jarasanda kêdah botên ambêkta wadyabala, amargi wadyanipun Jarasanda sakalangkung agêng. Langkung prayogi Bima kalihan Arjuna kairit dening Sri Krêsna piyambak. Sri Krêsna mratelakakên karosanipun Bima tuwin kasêktènipun Arjuna. Ananging Yudhisthira botên anayogyani, margi angèngêti agênging bêbaya ingkang badhe sami dipun panggih, Sri Krêsna matur: manawi paduka anguningani manah kula, paduka pitados dhatêng kula, minăngka tandhaning pitados paduka wau maringna Bima tuwin Arjuna kalayan sampun maras ing panggalih.;","Prabu Jarasanda botên kersa angèngèni wadyabala, Bima lan Arjuna ngandharake kasêktèn."
"Yudhisthira matur sarwi ngrarêpa, manawi tamtu miturut dhatêng Krêsna, aturipun: Arjuna tuwin Bima ingkang badhe andhèrèkakên paduka, ratuning băngsa Yadawa. Têtela kasaenan, rajabrana tuwin kakiyatan ingkang adamêl kasêmbadaning sêdya. Katiganipun sami anamur panganggenipun sanataka brahmana, lajêng pangkat dhatêng Magada, kithanipun Prabu Jarasanda. Ananging bedanipun kalihan lampah-lampahing brahmana, sarêng sampun cêlak kalihan kitha Manggada, katiganipun wau lajêng angrisak rêdi sela pêpundhènipun tiyang sanagari. Lumêbêt ing kitha mêdal kontên bêbutulan, sadumigining kitha lajêng angrêbat uncèn-uncèn sêkar sarta pangangge lajêng sami dipun agêm. Sadumugining dhatulaya, katiganipun kawuningan ing Sang Prabu Jarasanda, enggal amapagakên kadi satataning katamuan brahmana. Ananging sang mindha brahmana botên karsa nampèni bêktinipun Jarasanda, Kesawa pratela, sang prabu kaparênga nampèni sasampunipun têngah dalu. Sarêng sampun dumugining măngsa ingkang sampun katamtokakên sang prabu manggihi, lajêng pitakèn, punapa darunanipun dene sang brahmana sami beda kalihan kalimrahanipun. ;","Yudhisthira ngendika miturut Krêsna, Arjuna lan Bima andhèrèkakên Krêsna."
"Snataka brahmana botên nate angrarêngga sarira kalihan uncèn-uncèn sêkar, sarta botên akêkonyoh gănda wida, tuwin angrêrisak, lêbêtipun ing kitha mawi găragodha. Sri Krêsna mangsuli: manawi para satriya sarta para wisiya, tamtu priksa yêktos dhatêng sêsanggêmanipun para snataka brahmana, katampi kados brahmana, dene sêkar punika atêgês kamulyan. Lêbêtipun dhatêng padununganing mêngsahipun, mêdal ing kontên bêbutulan, tuwin anggènipun lumêbêt ing griyaning mêngsahipun badhe nglaksanani punapa ingkang dipun êmbani. Mila kula sadaya botên purun nampèni pahargyan. Prabu Jarasanda sakalangkung ngungun, lajêng pitakèn: punapa sababipun têka sami nêmaha anyênyamah ing sariranipun. Wangsulanipun Sri Krêsna, amargi sariranipun priksa dhatêng sêdyanipun Prabu Jarasanda, anggènipun badhe sêsaji manungsa dhatêng Rudra. Dados dhatêngipun wau nêdya amambêngi pandamêl awon. Sri Krêsna mrasajakakên asmanipun tuwin namaning kanthinipun, wasana manantang: hèh Narendra Manggada, ingsun takon marang sira, apa prang apa sira angluwari para narendra kang padha sira warăngka nêdya sira angkatake marang kaprabone Hyang Yama.; ","Snataka brahmana botên nate angrarêngga sarira, Sri Krêsna nentang Narendra Manggada."
"Sang Prabu Jarasanda, nêdya lumawan, amung prajanji manawi kasoran putranipun kagêntosna, sarta ingkang kapilih dados tandhingipun: Bima. Kawanwêlas dintên anggènipun prang tandhing, wêkasan Bima priksa manawi mêngsahipun sampun loyo, mila lajêng cinêpêng kaobat- abitakên lajêng kakêplèkakên ing pupu. Sapêjahipun Jarasanda, Krêsna angluwari para narendra saking pawarangkan, nitih ratanipun Prabu Jarasanda kalihan Bima tuwin Arjuna. Para ratu ingkang sami dipun luwari punapadene putranipun Prabu Jarasanda, sami nungkul dhatêng Prabu Yudhisthira. Salajêngipun Sri Krêsna kalihan ari kêkalih kondur kalayan suka amarwata suta.; ","Prabu Jarasanda nêdya lumawan, Bima dipilih tandhing, Sri Krêsna ngluwari para narendra."
"Para Pandhawa sakawan lajêng sami angirit wadyabala pangkat angêlar jajahan, Arjuna mêngalèr, Bima mangidul, Nangkula mangilèn, dene Sadewa mangetan. Ing pundi-pundi lajêng sami nungkul dhatêng Yudhisthira. Samangke Pandhawa sampun wiyar jajahanipun, sadaya ingkang linampahan dening para ari, punika tumrap kadangipun sêpuh. Sadaya ingkang sampun katêlukakên sami kaaturakên, sadaya jarahanipun ugi kaaturakên kang raka, mila Prabu Yudhisthira lajêng sagêd angwontênakên sêsaji Rajasuya.; ","Pandhawa angirit wadyabala, Yudhisthira ngaturakên Rajasuya."
"Manawi tiyang maos Sêrat Mahabarata sabên-sabên tamtu lajêng èngêt dhatêng kasugihanipun praja Hindhu ing jaman kina, inggih punika nalika kawruh agami taksih kamanah parlu piyambak, dene prakawis kadunyan kadamêl ăngka kalih. Sarêng pamanahipun dhatêng prakawis kasuksman kêndho, Hindhu lajêng lêsu, ngantos dados boyonganipun ingkang angawonakên, wusana rajabrananipun kasumêrêpan, sarta lajêng sumêbar. Kita asring priksa griya tembok agêng tur sakalangkung sae, pinasangan candhela pintên-pintên ingkang inêbipun karêngga-rêngga ing kancana, kamar nglêbêt tinêpi ing motyara, undhak-undhakanipun katutup ing babut prangwêdani.  Ing antawisipun rajabrana agêng ingkang dipun kalêmpakakên dening Prabu Yudhisthira, botên amung sêsotya nawarêtna ingkang sakalangkung kathah kemawon, ananging ugi pintên-pintên têkên tuwin gada jêne, sabên ingkang cêpênganipun saking gadhing tinrètès ing intên jumêrut, punapadene wadhahing dêdamêl, rata paprangan, sakalangkung adi. Singêp ingkang saking rambut, pangangge ingkang saking pita tuwin sutra, prangwadani ingkang panjang sarta endah, pasarean sae-sae, ingkang dipun karodhong dening tênunan kasulam ing renda, sutra, găndawida tuwin kajêng candhana. Tuwin malih maèwu-èwu dipăngga, kapal, kuldi, tuwin kemar  samêkta dalasan kêkapa sarta palananipun.;",Mahabharata nyariyosakên kasugihan Hindhu jaman kina.
" Ing pundi-pundi tiyang priksa wêwarnèn ingkang anêngsêmakên sarta adi-adi. Botên wontên sanèsipun  ingkang langkung cêtha anggènipun anêdahakên luhuring kagunan saha kawruhipun tiyang Hindhu kina, kasugihanipun ingkang tanpa petangan, sarta gêmah ripahipun, kajawi cariyos pamiwahan agêng ingkang kasêbut ing Sêrat Mahabarata tuwin Ramayana. Tuwin malih ing ngriku ugi nyariyosakên tata raharja sarta gêmah ripahing nagari. Dipun cariyosakên pintên-pintên griya agêng panggènaning andhasarakên pintên-pintên sawarnining dêdagangan, suyasanipun para luhur ingkang rinêngga-rêngga sakalangkung asri. Nugrahaning Pangeran ingkang kapatêdhakakên inggih punika agami, bêkti, têtêping wajib, tuwin kasaenan, gunggunganipun sawarnining kasaenan pinanggih wontên ing ngriku, punapadene sagunging băndha.;","Tiang nyariyosakên tata raharja, agami, bêkti, têtêping wajib."
"Para nata saking nagari pundi-pundi sami tumut angèstrèni sêsaji agêng wau, Nangkula kautus ngunjuki uninga ing Prabu Drêtarastra tuwin Sang Bisma dhatêng Praja Ngastina. Widura, Drona, tuwin para putranipun Prabu Drêtarastra, akanthi Karna miwah Krêpa, tuwin senapati sanès-sanèsipun, ingkang sami kacariyos ing dongèng punika ugi sami mrêtamu. Yudhisthira ngaturakên sakathahing rajabrana agêng wau dhatêng Sang Bisma tuwin Bagawan Drona, sarta para pinisêpuh, kanthi panyuwun mugi sami kaparênga  paring pitêdah ingkang kêdah dipun lampahi.;","Para nata angèstrèni sêsaji, Yudhisthira ngaturakên rajabrana dhatêng Bisma lan Drona."
" Sadaya kalampahan kalayan prayogi ngantos dintên wêkasaning pamiwahan, inggih punika nalika Yudhisthira badhe siniram ing tirta nugraha minăngka pratăndha têtêpipun jumênêng nata. Sarêng Maharsi Naradha aningali sakathahing para narendra ingkang sami angêmpal ing ngriku, kalêmpakan ingkang kaping kalihipun saking pamiwahan wau, panjênênganipun kèngêtan dhatêng cacriyosan bab para dewa ingkang sami manjanma dados manungsa, tuwin Sang Narayana manjanma pribadi, punapadene anggalih manawi Narayana badhe tumuntên anyaponi para ratu pintên-pintên wau. Sang maharsi lênggah kalihan kaèbêkan raos, bilih sadaya sami ringkih, katumusan sayêktos, amargi lajêng kamirêng suwara ingkang mratandhani wiwiting pasulayan agêng. Jalaran Bisma manguwuh para nata, kaaturan argya gêntos-gêntos, urut luhur tuwin sêpuhing kaprabonipun, Yudhisthira matur: ing antawisipun para narendra punika sintên ingkang kaaturan rumiyin. Bisma anudingi Krêsna sarwi ngandika: kang pindha srêngenge ing antaraning sagung kang sumorot, mangkono uga sênêning netyane priyagung iki anèng antaraning para narendra. Mila Sahadewa lajêng angaturakên argya ing Sri Krêsna, sarta lajêng tinampèn. ;","Yudhisthira siniram ing tirta nugraha, Maharsi Naradha ngingali para narendra."
" Ing nalika wau Prabu Sisupala narendra ing praja Cèdhi, jumênêng sarwi anguwus-uwus dhatêng para Pandhawa, sarta nêtah mamakipun Bisma dhatêng kasusilan, mratelakakên manawi Krêsna sanès narendra, ugi sanès ingkang sêpuh piyambak, punapadene sanès guru tuwin pandhita, kapirit saking punapa kemawon, kathah ingkang luhuripun angungkuli Krêsna. Punapa ta darunanipun dene angaturi para narendra, lajêng dipun lingsêmakên sarana anganggêp luhur piyambak dhatêng tiyang sanès narendra. Sisupala mêdal saking papan pambujanan kalihan amêngku duka, katut wingking dening para nata sanès-sanèsipun. Yudhisthira anututi, ngaturi wangsul sarwi angarih-arih, ananging Bisma sarosa amambêngi: sing sapa kang ora nayogyani Kesawa iya pinituwaning jagad, kaluhurake, iku ora prêlu kaarih-arih. Dene patrap sarta wicara arum kêdah kapisungsungakên ingkang sinukci sarta samangke maujud manungsa wontên ing ngriki. Sahadewa manantang dhatêng sintêna kemawon ingkang botên anayogyani Krêsna inggih sudarma sarta guru, kaluhurakên, Nangkula wicantên: sintêna ingkang botên purun angluhurakên Krêsna, kêdah kaanggêp pêjah kemawon, sanadyan tiyang wau taksih ebah, sarta botên parlu dipun ajak rêmbagan  malih.;","Sisupala nguwus-uwus dhatêng Pandhawa, Krêsna ngandharake Sisupala sampun kaping satus kalepatan."
"Ingkang wontên ing pasamuwan agêng wau sami anjêngêr, Sang Bisma lajêng dhawuh dhatêng Yudhisthira ingkang sangêt sumêlang, bilih anggènipun sêsaji botên kalampahan kalayan prayogi, pangandikanipun Sang Bisma: sêgawon saèstu botên sagêd adamêl pêjahing singa. Sri Acisuta,  kaupamèkakên singa tilêm. Sisupala anguwus-uwus dhatêng Sang Bisma malih, sarta lajêng nêdya mrawasa, ananging kanggêg amargi dipun èngêtakên dening Bisma, bilih Sisupala sampun kawêca badhe sirna dening Sri Krêsna, awit saking sêsanggêmaning ibunipun, manawi Sisupala sampun kaping satus anggènipun adamêl kalingsêmanipun Sri Krêsna. Ramening swaranipun ingkang sami rêbat lêrês, sampun kèndêl, wêkasan Sang Bisma pratela malih, manawi Guwinda ingkang kumêdah-kêdah kaaji-aji dening para ratu, sarta nêdha kalêstantuna patrapipun, anantang ingkang agêgaman cakra miwah jala. Punika dipun togna kemawon, jalaran pancèn mangajab enggala pêjah.; ","Sisupala anantang Krêsna, Sri Krêsna ngèsthi cakra, Sisupala karêgêm."
"Bab puniku Sang Bisma ingkang sampun uninga bilih Sisupala sampun wancinipun pêjah dening Sri Krêsna. Ing nalika wau Sisupala anantang Krêsna, ingkang lajêng amangsuli kalayan aris, manawi panyamahipun ingkang sampun tansah kaapuntên, punika anêtêpi sêsanggêmanipun dhatêng ibunipun Sisupala, samangke sampun jangkêp kaping satus, wêngis wangsulanipun Sisupala, Sri Krêsna lajêng angèsthi cakra, wêkasan katingal sampun karêgêm, katamakakên, Sisupala pagas jangganipun, dhawah kadi rêdi sela ingkang kasambêr ing gêlap. Sapêjahipun Sisupala lajêng têntrêm malih, Sri Krêsna ingkang nata supados sêsaji kalampahan samêsthinipun, sarta Yudhisthira kajumênêngakên narendra, nuntên tinampi ing surak mawurahan dening sagung para ratu. Sabibaring pamiwahan, para narendra sami kundur dhatêng prajanipun sowang-sowang. Sri Krêsna ugi nêdya kundur dhatêng Dwaraka, nanging nalika badhe pamitan, Wiyasa dhawuh mêmêca dhatêng Yudhisthira, manawi badhe wontên lêlampahan ingkang kirang prayogi, sarta sirnanipun para satriya amargi saking anggènipun pasulayan. Yudhisthira ingkang nêmbe kajumênêngakên nata sarta manggih kamulyan wau, sirna sadaya raosipun, ingkang kantun amung raos awrating panggalih, tuwin angatos-atos, sampun ngantos angucapakên têtêmbungan ingkang kirang prayogi, supados sampun nêwahakên pasulayan, ingkang dados jalaraning prang.; ","Sri Krêsna ngatur sêsaji, Yudhisthira kajumênêngakên narendra."
"Duryudana botên lajêng kundur, ngantos sawatawis dintên, amriksani suyasa iyasanipun Maya, kairing dening Sangkuni. Ngantos  rambah-rambah Duryudana anggènipun kalingsêman amargi saking pangwasaning Maya. Duryudana lukar pangagêmanipun anggèning badhe langkung wontên palataran kaca, amargi katingal toya, sarta kacêmplung ing talaga kinintên kaca malih. Sirahipun kajèglug ing kontên kaca awit botên angintên bilih mawi inêp kristal, tuwin analusur kontên mênga kinintên manawi minêb.;","Duryudana botên kundur, ngraosaken pangagêman, kacêmplung ing talaga."
"Bima, Arjuna, tuwin Nangkula Sadewa, punapadene para kawula sami gumujêng sora, sarêng priksa Duryudana anggènipun tansah kalintu wau. Duryudana sakalangkung runtik, mila lajêng kondur kalihan meranging galih tuwin sangêt mangunêk-unêk, wêkasan ngantos kalair panggrêsahipun dhatêng kang paman Prabu Sangkuni, narendra ing Gandarapura, sarwi pratela bilih badhe anganyut tuwuh. Pamudalèhipun: manawi kula ningali luhuring kaprabon, agênging kasugihan saha mulyaning sêsajinipun, sintên ta tiyangipun ingkang botên rumaos sangsara, para putranipun Prabu Dritarastra sami amblês, ing măngka putranipun Prita sabên dintên saya andêdêl kaluhuranipun.;","Bima, Arjuna, Nangkula gumujêng sora nalika Duryudana kalintu."
"Prabu Sangkuni mangimur-imur, sarana nyariyosakên alusing pambudidayanipun, manawi Pandhawa botên sagêd risak sarana prang, inggih kêdah asarana cidra. Tuwin lajêng amêmêca: sutanipun  Kunthi punika manahipun rêmên ngabotohan, măngka sayêktosipun pancèn botên sagêd. Mila manawi Yudhisthira katantang botohan, tamtu purunipun, kula sagêd sangêt dhatêng kasukan dhadhu. Dhuh têdhaking Kuru, ing dunya botên wontên tiyang ingkang sagêd ngawonakên kula, malah tribawana pisan, botên wontên ingkang sami kalayan kula. Pramila suwawi kadangua, punapa piyambakipun purun kaajak ngabotohan, manawi purun, tamtu kasoran dening kula, o: nak prabu, kaprabonipun Yudhisthira tamtu kula jarah katur ing paduka, wusana paduka manggih kamulyan, ananging sadaya wau kêdah munjuk kang rama sang prabu, manawi kang rama paring dhawuh dhatêng kula, sampun botên sêmang-sêmang malih, manawi sadaya raja darbèking Pandhawa têlas dening kula.;","Sangkuni nyariyosakên pambudidayanipun, Yudhisthira purun ngabotohan."
"Kalampahanipun Prabu Sangkuni ingkang julig punika matur makatên, amung saking wêlasipun dhatêng putra kapenakan, Gandara lajêng marêk ing ngarsanipun Prabu Dritarastra, angaturakên ngênêsing manahipun Duryudana. Sang prabu lajêng animbali Duryudana, pangandikanipun, supados Duryudana sampun anglajêngakên sêdyanipun ingkang kirang prayogi wau. Ananging Duryudana ingkang sangêt wangkalipun sampun botên keguh, atur wangsulanipun,  bilih piyambakipun rumaos kasoran kasugihan tuwin kaluhuranipun, măngka Sangkuni mrayogèkakên, raja darbèking Pandhawa sagêdipun ngawonakên sarana ngabotohan.;","Prabu Sangkuni, amarga welas marang Duryudana, nyurung Prabu Dritarastra supaya ngetrapake rencana ngabotohan amarga Yudhisthira dirasa luwih sugih lan luhur."
" Prabu Drêtarastra botên sagêd angidèni panyuwunipun Duryudana, sadèrèngipun atêtarosan rumiyin kalihan Widura, mila lajêng utusan animbali kang rayi. Aturipun Duryudana: manawi kang rama botên amarêngakên, piyambakipun badhe anganyut tuwuh, sarta lajêng pratela: manawi kula sampun pêjah, sang prabu, paduka badhe mukti kalihan paman Widura. Sarêng Widura dhatêng Prabu Dritarastra dhawuh, manawi karsanipun badhe angintunakên panantang, dene ingkang piniji kautus dhatêng Pandhawa Widura. Widura kalayan risaking manahipun nêdya pamitan dhatêng Bisma. Ing nalika punika Prabu Dritarastra angarih-arih ingkang putra malih, supados anyandèkna pikajêngipun. Nanging Duryudana puguh, matur kados punapa kasugihanipun tuwin luhuripun Pandhawa, mila piyambakipun sangêt kapengin dhatêng sadaya isèn-isèning kadhaton ingkang sakalangkung anèh punika. Pangandikanipun kang rama: o, gèr, aja amèrèkake Pandhawa, marga sing sapa mèrèn iku salawas-lawase ora tau bêgja, lan tansah sangsara kaya wong kang kalah prang.; ","Duryudana ngancam bakal ngrusak awake yen rencanane ora disetujoni. Prabu Dritarastra, kanthi tekanan, setuju ngirim Widura menyang Pandhawa kanggo tantangan ngabotohan, sanajan ora setuju karo Widura."
" Adhuh putraningsun, melik marang darbèking liyan iku watak asor, kosok baline: sing sapa kang narima sadarbèke dhewe, iku nugraha. Sanadyan kang rama sangêt mambêngi, amargi kagalih kirang prayogi kadadosanipun, ewadene Duryudana lêstantun kêncêng pangangkahipun, minăngka lintuning rinêbat prang, inggih punika rinêbat sarana dhadhu. Prabu Drêtarastra pancèn kirang santosa panggalihipun, lajêng mupus, kagalih manawi pêpasthèn langkung luhur tinimbang punapa kemawon, sarta botên kenging dipun singkiri, kasupèn manawi pêpasthèn punika dumados saking pandamêling manungsa. Kalanipun tiyang taksih gadhah kêkêncêngan, tiyang wau kawasa angewahi pêpasthènipun. Widura wangsul lajêng matur: dhuh ratuning bawana, karsa paduka makatên wau, ulun botên nayogyani, sampun ngantos kalajêngakên, sumêlanging manah ulun, bokbilih adamêl asoring darajadipun băngsa paduka. Sanadyan kados punapa botên condhongipun Widura, ewadene Widura mêksa pangkat ambêkta panantang dhatêng Pandhawa, amung saking angèngêti ingkang dhawuh punika kadangipun sêpuh tur ratunipun.;","Duryudana tetep ngotot main dhadhu meskipun Prabu Dritarastra kuwatir bakal ngrusak bangsa Kuru. Widura, amarga tugas, dipaksa ngundang Pandhawa sanajan ora setuju karo rencana kasebut."
"Sadumugining Kandhawaprastha, Widura sakalangkung risaking panggalih, dene kapêksa andhawuhakên dhatêng Yudhisthira manawi katimbalan kang uwa, dhatêng suyasa ingkang nêmbe kaêdêgakên, prêlu badhe kaajak kasukan dhadhu. Yudhisthira enggal matur, manawi kasukan asring dados dhakdhakaning pasulayan, wêkasan lajêng nyuwun pamrayoginipun kang paman Sang Widura, kadospundi ingkang kêdah linampahan, wangsulanipun kang paman, mênggahing kasukan dhadhu punika witing karisakan, mila kados punapa aturipun murih kaparêngipun Sang Prabu Drêtarastra makatên wau kasandèkakên, ewadene sang prabu mêksa amatah sariranipun manantang. Pangandikanipun Widura: gèr: panêmuku kudu sira lakoni, dhuh sira kang wus ora kasamaran marang kawajibanira, ingsun iya abot bangêt anglakoni ayahan, kang prêlu manantang dhadhu, ananging angèngêti ambêk utamaning kasatriyan, ora kêna selak yèn katantang, sanadyan ingsun, pancèn ora pisan-pisan gêlêm anglakoni ngabotohan, ewadene manawa si kianat Sangkuni nantang ingsun anèng ing pasamuwan, saananing ajang mêsthi dak-ajangi, amarga kaya kang wus padha disumurupi, yèn ing atasing satriya pêrang iku angungkuli pati.;","Widura ngandhani Yudhisthira babagan undhangan Prabu Dritarastra kanggo main dhadhu. Widura ngelingake yen dhadhu minangka wiwitan karusakan, nanging Yudhisthira nampa tantangan amarga kewajiban ksatriya."
"Kanthi risaking panggalih, Prabu Anèm Yudhisthira kalihan para ari tuwin garwanipun pangkat dhatêng têgal kasangsaranipun. Ing têlênging  batosipun Yudhisthira isi watak rêmên ngabotohan, amung kemawon anggung pinambêngan saking sampun sagêd mangrèh dhatêng sariranipun. Para dewa ingkang anggarap murih watakipun ingkang makatên wau sirna, mila badhe paring piwulang awujud kasangsaran inggih punika wohing pandamêlipun ingkang kirang prayogi.;","Yudhisthira tetep duwe sifat seneng ngabotohan, nanging dheweke bisa ngendhaleni awake. Para dewa mutusake kanggo menehi pelajaran liwat kasangsaran minangka akibat saka kekeliruane."
"Sadumugining Astinapura, Yudhisthira sakadangipun kapondhokakên wontên suyasa wêwangunan enggal. Sarêng pasamuwan kaping tiganipun, ingkang sampun têtela badhe dados jalaraning karisakanipun para Pandhawa, sampun samêkta.;","Ing pasamuwan kaping telu ing Astinapura, rencana Sangkuni kanggo ngrusak Pandhawa wis jelas amarga Yudhisthira mlebu jebakan kasebut."
"Prabu Sangkuni ingkang julig sarta culika manawi kasukan dhadhu, manantang dhatêng Yudhisthira, ingkang wangsulanipun kapirêng ing kathah, bilih anggènipun kasukan kêdah lampah salugunipun. Ananging Sangkuni sampun tanpa wirang mangsuli, manawi anggènipun kasukan punika badhe ngangkah mênang, dados manawi Yudhisthira pancèn ajrih, inggih kenging lajêng sumingkir. Amargi Yudhisthira sakalangkung merang mirêngakên pangerang-erang makatên wau, mila lajêng mangsuli, kalihan ngatingalakên kêkêndêlanipun. Manawi kula katantang, mêsthi kula botên badhe mundur, awit punika sêsanggêman satriya. Ananging sintên ta ingkang sagêd angimbangi piyambakipun.;","Sangkuni, dengan licik, menantang Yudhisthira untuk berjudi, dan meskipun Yudhisthira takut kalah, ia tidak mundur karena rasa tanggung jawab sebagai ksatria."
"Duryudana anotohakên raja darbèkipun, nanging kang paman Sangkuni, ingkang kapatah nyêpêngakên anggènipun kasukan, punika botên dados sarjuning panggalihipun Yudhisthira, dene dadak mawi nyaraya tiyang sanès, ingkang makatên anêrak tatacara. Sangkuni enggal angancarani, dhuh sang winasis, punapa paduka kêparêng, dene manawi sampun mirantos, suwawi lajêng dipun wiwiti, nalika wau Widura lumêbêt ing pambujan, andhawuhakên timbalanipun Prabu Drêtrarastra, anyapih ingkang sami kasukan, amargi kasukan punika badhe angrênggangakên supêkêtanipun, adamêl kirang rukun, badhe anjalari kadadosan ingkang anggêgirisi. Ing ngriku lajêng wiwit kasukan dhadhu kalihan mawi totohan agêng, Yudhisthira notohakên sangsangan uncèn-uncèn mutyara. Sangkuni enggal anguncalakên dhadhu, wêkasan ambêngok: aku mênang. Yudhisthira angêtohakên sêsotya nawarêtna sanèsipun, ananging Sangkuni anjêlèh malih, suwawi kapriksanana, kula kang mimpang. Yudhisthira anotohakên rata kaprabon. Sangkuni ingkang cidra pambucaling dhadhunipun, bêngok malih, kula mimpang. Yudhisthira angêtohakên pawèstri tumbasan, inggih kawon malih. Lajêng notohakên rencang tumbasan jalêr, dipăngga paprangan, dalasan gajahipun èstri, rata paprangan sarakitanipun sarta prajurit.;","Duryudana merencanakan dengan licik untuk mengalahkan Pandhawa, namun Yudhisthira menanggapinya dengan keberanian dan tetap berusaha bertahan meskipun taruhan sangat berat."
" Enggalipun raja darbèkipun Pandhawa, katotohakên sadaya gêntos-gêntos ngantos têlas, ing Duryudana ngabotohan kalayan Pandhuputra, sarta sakalangkung bingah, dene mênang, mênangipun wau anjalari pêrang, wasananipun adamêl karisakaning tiyang kathah. Apa sira panuju yèn sira bisa angukup sakèh raja darbèking Pandhawa, luwih bêcik Pandhawa bae kalahna, awit iku luwih aji tinimbang raja darbe, sabên wong wus padha sumurup kapintêrane Suwala  yèn dhadhu. Ratu pagunungan, yèn dhadhu lakune cidra, cikbène dhèwèke bali marang ing ngêndi pinangkane, aja pisan sira amiwiti pasulayan lan têdhake Pandhu. Duryudana sangêt nêpsunipun, sarta angundhat-undhat pilih kasihipun Widura, sanadyan Widura punika suwita ing băngsa Kuru, ewadene niyat ambiyantu Pandhawa. Kalayan têmbung wêngis Duryudana anggènipun angaturi kang paman supados sumingkir, tuwin lajêng anggarapa prakawisipun piyambak. Ucapipun Duryudana: nadyan wong wadon ala, yèn kawêngku ing priya, iya mêsthi abot marang priyane. Kalayan sakalangkung  merang ing panggalih wangsulipun Widura dhatêng ngarsanipun Drêtarastra, sarwi ngaturakên botên pilih kasihipun, Sang Widura ngaturakên kadospundi nêpsunipun Duryudana.; ","Perang besar dimulai setelah Duryudana merasa puas dengan kemenangan awalnya dalam perjudian, meskipun dampaknya adalah penderitaan bagi banyak orang."
"Manawi Duryudana rêmên mirêngakên têmbung pamiluta, punapadene pancèn makatên wêwatakipun, tamtu Duryudana amilih mitra tiyang ingkang asor budinipun, ing pundi-pundia tiyang awon ungêlipun mêsthi sakeca kamirêngakên. Ananging tiyang ingkang purun mungêl sayêktosipun manawi wontên prêlunipun, utawi purun mirêngakên ingkang botên sakeca kamirêngakên, punika awis sangêt. Widura punika têtela kanthinipun sang prabu ingkang rumêksa sayêktos, mila kadugi matur kadospundi prayoginipun, sanadyan aturipun wau dados karênan utawi botên dados rênanipun sang prabu. Widura ambêgipun prayogi, mila sarêng wontên prêlunipun, Widura botên ajrih anglairakên pamrayoginipun, sanadyan aturipun wau botên sakêca kamirêngakên: dhuh susuhunaning bawana, kêparênga angunjuk toya adil, anyingkura tindak pilih kasih, malah panalăngsa, nadyan punika gêtir, pêdhês, botên eca utawi angênêk-ênêki kadosdene jampi, pukulun, amargi manawi kaparêng ngunjuk, paduka badhe manggih kautaman. Sasampunipun matur makatên, Widura lajêng andhingkluk kalayan sangêt karêrantan, kados minăngka pamitipun badhe anilar.;","Duryudana memilih mitra dari orang yang rendah, meskipun dihadapkan dengan pilihan yang sulit. Widura, meskipun tidak sependapat, tetap menegaskan bahwa kebaikan harus ditegakkan tanpa memandang kesulitan, dan kebenaran akan membawa kemenangan."
"Ingkang kasukan sami taksih lêstantun, Yudhisthira angêtohakên sadaya kêkantunaning rajabrananipun, ngantos tanpa petangan, ewadene mêksa kawon malih. Sadaya raja darbèkipun Yudhisthira, kados ta: kawulanipun, nayakanipun, tuwin kaprabonipun sampun botên wontên ingkang kantun, punapa malih gadhahanipun ingkang kenging katotohakên, măngka bêntèring tiyang kawon ngabotohan tansah angrubeda, amung supêkêting kêkadangan ingkang dèrèng risak, dados Yudhisthira dèrèng katêlasan babar pisan. Kadospundi wicantênipun ingkang kalair ing lathinipun ingkang pucêt: samêngko Si Nangkula kang linuwih karosane, sarta kêndêl, iku uga darbèkku. Wêkasan lajêng kamirêng malih bêngokipun Sangkuni, samêngko Nangkula uga wus dadi wongku. Supêkêting pasadhèrèkan ingkang sukci punika sampun risak, botên watawis dangu ugi lajêng bibar, amargi Sahadewa lajêng katohakên, punapadene Arjuna, guruning jêmparing, sarta Bima ingkang pilih tandhing, ananging ugi kawon.;","Yudhisthira mengorbankan semua yang dimilikinya tanpa sisa, dan meskipun banyak raja yang mengikuti, tetap ada perbedaan dalam hasilnya. Perang terus berlanjut dengan berbagai tantangan dan konflik yang muncul, dan Yudhisthira belum menunjukkan keputusannya secara penuh."
" Sangkuni wicantên sêmu angerang-erang, punapa taksih kagungan punapa-punapa ingkang kenging kangge totohan, ing ngriku Yudhisthira lajêng angêtohakên sariranipun, nanging ugi kawon malih. Dados sakadang warga sadaya botên amung sangêt kasarakat kemawon, ananging ugi kawirangan, amargi satriya ngantos kalampahan dados tiyang tumbasaning mêngsahipun, têtela bilih asoripun sampun tanpa upami, dhawahipun sampun botên sagêd tangi malih: punapa ta kasangsaran sanèsipun ingkang badhe dhumawah malih.;","Sangkuni meragukan apakah ada yang tersisa untuk dipertaruhkan, sementara Yudhisthira terpaksa menyerahkan dirinya. Ketegangan meningkat dengan banyaknya raja yang terlibat, sementara Drupadi disebut sebagai pihak yang harus mengakhiri penderitaan ini."
"Salêbêtipun sadaya sami kèndêl, ing ngriku kamirêng suwaranipun Sangkuni ingkang sakeca kêdaling pamicaranipun. O: Prabu Yudhisthira, taksih wontên sanèsipun, ingkang dèrèng jêngandika kawonakên, inggih punika: Drupadi, putri ing Pancala, dununging katrêsnan andika, suwawi katotohna, kangge sarana luwaring jêngandika. Amargi sangking pangerang-erang, narendra ingkang santosa wau, lajêng èngêt dhatêng gênging kasangsaran, ingkang tuwuh saking kobongipun tiyang kawon ngabotohan, cipta kados punapa ingkang makarti ing dêmakipun manawi mirêng namining katrêsnanipun kaungêlakên dening tukang begal. Krêsna   dununging katrêsnan, Krêsna ingkang sihipun dhatêng sariranipun kalayan sêtya tuhu.;","Krêsna menunjukkan kebijaksanaan dan akhirnya mengakui bahwa hasil perang adalah hasil dari kebijakan yang tidak menguntungkan. Meskipun Drupadi terlibat dalam pertaruhan, ia tetap menjadi simbol perjuangan dan pengorbanan."
" Krêsna ingkang linangkung kawicaksananipun, kalampahan sagêd mangrèh ing salêbêting dhatulayanipun, Krêsna mêmanik ingkang dumunung ing têlênging batos, sarta ibuning sutanipun jalêr misuwur tuwin luhur bangsanipun, ngantos kalampahan dipun totohakên. Kamirêngna panglinggamurdanipun ingkang kawêdhar wontên ing lathinipun Yudhisthira katingal gumêtêr: mêsthine iya kalah manèh dening dhèwèke, ananging iku wus ora beda karo panggawene, para satriya apadene ratu, yèn umangsah prang, mêsthi kongsi sapatine. Drupadi kangge totohan anggènipun dhadhu, panguwuhipun, dhuh têdhaking Supala, ingkang lênjang-lênjang pun Drupadi kula tohakên. Têmbung pangerang-erang kamirêng dipun ucapakên: adhuh-adhuh: têka wontên lêlampahan makatên. Sarêng Yudhisthira angêtohakên garwanipun, adamêl ebahing manahipun ingkang sami wontên ing pasamuwan, sawênèh wontên ingkang nangis, sawênèhipun ugi gumujêng. Ingkang sih dhatêng Pandhawa sami nangis, nanging ingkang sih dhatêng Kurawa sami gumujêng. Kathah para narendra ingkang sami manangis, ing ngriku lajêng kamirêng malih bêngokipun Sangkuni, suwawi kapriksanana kula mênang. Samangke sampun rampung, anggènipun kasukan bibar, Pandhawa sampun têlas-têlasan.;","Duryudana tetap berusaha untuk mempermalukan Drupadi meskipun Widura menasihati untuk menghentikan perbuatan tersebut. Perang sudah dimulai dengan penuh konflik, dan Drupadi diperlakukan sebagai objek dari permainan politik."
"Ing nalika wau, Duryudana amatah Widura, sêmu mangerang-erang, supados animbali pun Drupadi kadhawahana anyaponi jarambah, murih anêtêpi anggènipun dados pawonganing Kurawa. Kalayan aris Widura anggènipun angêndhat tuwin angèngêtakên, nanging Duryudana sampun botên kengguh, taksih anglajêngakên anggènipun nyawiyah dhatêng boyongan kamênanganipun. Duryudana dhawah dhatêng satunggaling abdi, animbali Drupadi. Abdi ingkang kautus wau kadi angganing sêgawon ingkang lumêbêt ing panggenan sima galak, lêbêtipun dhatêng kamar dunungipun para Pandhawa, anyêlaki Drupadi, ing ngriku lajêng andhawuhakên dhatêng Drupadi, manawi Drupadi sampun dados parêkanipun Duryudana, amargi dipun angge totohan anggènipun Yudhisthira kasukan dhadhu, mila lajêng kadhawahan anambut pakaryaning parêkan. Pramèswari Drupadi pitakèn kalihan sangêt kagawokan, kadospundi sababipun. Lajêng dipun wangsuli, manawi Yudhisthira sakawit anotohakên kadang-kadangipun, lajêng garwanipun.;","Drupadi memberi perintah untuk menghubungi Yudhisthira mengenai status dirinya. Namun, meskipun utusan mencoba untuk meminta bantuan, akhirnya Drupadi terjebak dalam situasi yang tidak menguntungkan dan dipaksa mengikuti perintah."
" Kalihan polataning pawèstri ingkang anawung kanêpson, Drupadi anggènipun dhawah dhatêng utusan, wicantênipun: lungaa, takona marang Yudhisthira, sapa ta kang ditotohake dhisik, salirane apa aku. Sawangsulipun utusan matur, manawi Yudhisthira botên ngandika punapa-punapa, amung andhingkluk sêmu rudatos, ing nalika wau Duryudana utusan tiyang supados ambêkta Drupadi dhatêng papan pambujanan, dados lajêng sagêd nyariyosakên kajêngipun. Tiyang ingkang kautus manahipun karaos lingsêm dhatêng tindakipun Duryudana makatên wau, ewadene mêksa lumampah anêtêpi wajibing dinuta, dados piyambakipun botên rumaos dosa. Drupadi dhawuh dhatêng utusan, supados nyuwun pamrayoginipun para pinisêpuh, kadospundi ingkang kêdah dipun lampahi, amargi sariranipun mirantos badhe anglêksanani sadhawuhipun para pinisêpuh kemawon. Utusan wangsul, ngaturakên wangsulanipun Drupadi, awit Sang Yudhisthira sampun rumaos bilih Drupadi sampun dados wêwêngkonipun Duryudana, sangking anggènipun badhe anêtêpi luhuring pambêkanipun, kalayan sangêt meranging panggalih, utusan dhawahakên dhatêng Drupadi supados sampun ngantos suwala. Sarêng utusan rumaos botên kadugi mêksa dhatêng Drupadi, lajêng munjuk ing gustinipun, mugi amijia kang rayi: Sang Dusasana amêksa dhatêng Drupadi.;","Dusasana mempermalukan Drupadi dengan mencabik-cabik rambutnya di depan umum, meskipun dia menginginkan untuk menyerah pada takdir. Situasi ini memicu kemarahan Dèwi Krêsna yang melihat ketidakadilan ini."
" Dusasana pangkat anglampahi  ayahaning kadangipun ingkang ambêg siya, lajêng andhawahakên dhatêng pawèstri susila wau, supados miturut lumêbêt ing pambujanan, kalayan sêmu anjêjawad. Ing nalika wau Drupadi lumajêng kalihan sakalangkung maras nêdya dhatêng kaputrèn, ananging kabujêng dening Dusasana, wêkasan kacêpêng rambutipun ingkang panjang, cêmêng mêlês angandhan-andhan, kasèrèt dhatêng antawising pasamuwan, kados punapa sangsaranipun wanita bangsaning ngaluhur ingkang botên nate kasangsaya dening prahara, tuwin botên nate pinandêng dening pasêmon ingkang botên amêrak ati, măngka kaukêl rambutipun,  lajêng kalarak dhatêng ngajênging pakêmpalanipun tiyang jalêr kathahipun tanpa petangan, ngantos pangagêman ingkang anasabi saliranipun ingkang gumêtêr punika kantun salêmbar. Sampun satêngah kasupèn amargi saking kacêcamah kasusilanipun, Dèwi Krêsna anjêrit kalayan sangêt runtik, dene botên wontên satriya purun mambêngi dhatêng bangsanipun ingkang sasar tindakipun, punapa sadaya sami ajrih. Wicantênipun: punapa sababipun, dalasan pêpêthinganing băngsa Kuru têka kèndêl kemawon aningali tindak ingkang sakalangkung dêgsura punika.;","Para pria merasa terjebak dalam kewajiban mereka dan tidak dapat membela Drupadi. Dusasana mengolok-olok Drupadi, dan situasi semakin buruk dengan munculnya karakter-karakter yang memanfaatkan penderitaan Dewi demi kepuasan mereka sendiri."
"Para priyanipun, inggih gustinipun, punapa botên sagêd angrêbat. Botên, amargi katangsulan dening kawajiban, sarta piyambakipun botên wênang angluwari Drupadi. Sarêng Dusasana priksa manawi Drupadi sampun tanpa sraya, malah saya sangêt anggènipun anyênyamah, ucapipun: e batur tukon, aja kakehan swara. Karna gumujêng latah-latah, punapadene Sangkuni, amargi Dusasana tuwin Duryudana, sarta Karna saha Sangkuni, sami karaos nikmat dhatêng kawiranganipun Dewi Krêsna.;","Para priyanipun, punika gusti, botên sagêd angrêbat amargi kawajiban, lan botên wênang ngluwari Drupadi. Dusasana terus nyenyamah, nginggil swara, sinêpaken Sangkuni lan Karna, karo Dewi Krêsna."
"Ing nalika wau Bisma ngandika alon, sarwi sangêt aprihatos, prakawis punika sariranipun botên sagêd amrantasi. Nalika Yudhisthira sampun angêtohakên sariranipun, Yudhisthira sampun botên gadhah wêwênang angêtohakên, sanadyan taksih wontên pawèstri ingkang salami-laminipun kêdah kawêngku ing priyanipun. Pangandikanipun Bisma, punika kula botên sagêd damêl putusan. Nadyan Sang Bisma kawêkèn, sintên malih ingkang sagêd ngrampungi. Dusasana lêstantun anggènipun anyênyamah, ngantos Bima ingkang amargi saking sêsambating katrêsnanipun kalampahan kalair panutuhipun.;","Bisma ngandika alon, ora bisa ngrampungi, Yudhisthira botên gadhah wewenang. Bisma botên bisa ngatasi, karna Dusasana terus nyenyamah, ngantos Bima kènging nasibe."
"Kasangêtên panyiksanipun Yudhisthira dhatêng Drupadi. Sanadyan sanès-sanèsipun kenging kasirnakakên, nanging kalintu sangêt ngantos Drupadi kakurbanakên. Wicantênipun Bima: dhuh prabu, amargi kangge prêlunipun Drupadi, kula ngantos nêpsu dhatêng panduka, asta panduka badhe kula bêsmi, hèh Sahadewa, anjupuka gêni.;","Panyiksan Yudhisthira dhatêng Drupadi botên kenging, nanging Bima nepsu amargi prêluning Drupadi."
"Bêngokipun Wrêkudara ingkang kadi panggêroning singa kamirêng cêtha wontên ing pamirêngipun pasamuwan, ananging Arjuna, ingkang botên kalepetan ing rêrêgêd, ingkang satuhu kawasa mangrèh pribadinipun, lajêng amangsuli, Yudhisthira amung anêtêpi kautamèning satriya, kalampahanipun ngabotohan amargi katantang dening mêngsahipun, langkung malih punapa wênang tiyang angundhat-undhat sadhèrèkipun sêpuh. Wêkdal punika Bima mangsuli, kalayan sêrêng amargi pinêksa dening kanêpsonipun: o: Dananjaya, upama aku ora wêruh yèn kang linampahan dening sang prabu iki anêtêpi kasatriyane, mêsthi wus dakpikut banjur dakcêmplungake ing gêni murub.;","Bêngok Wrêkudara kadi singa, nanging Arjuna tetep netepi satriya, Bima nglawan Dusasana."
"Wêkdal samantên arinipun Duryudana, ingkang sêsilih Sang Wikarna, lajêng nyuwun têtimbanganipun para narendra ingkang sami wontên ing ngriku, kados pundi anggènipun amutusi dhatêng Drupadi. Sarêng para narendra botên wontên ingkang anjawab, Wikarna lajêng pratela, manawi piyambakipun anganggêp, Drupadi botên kenging kaboyong: sadaya para narendra sami surak amrawata suta, dupi midhangêt ungêlipun Wikarna makatên wau. Ananging Karna, lajêng angawon-awon dhatêng Wikarna, manawi ungêlipun wau suraos anglêpatakên sadhèrèkipun sêpuh sarta sanès-sanèsipun, punapadene Karna kêdah nglajêngakên panganiayanipun dhatêng Drupadi, amargi punika adilipun. Mila lajêng mangatak dhatêng Dusasana, supados para Pandhawa kawudanana, makatên ugi Dèwi Krêsna. Para Pandhawa dipun wudani, kakantunakên lancinganipun, sasampunipun punika, Dusasana nêdya ambucal nyampingipun Drupadi ingkang kantun salêmbar.;","Duryudana ngundang têtimbangan para narendra, Wikarna mratélakaken, Drupadi botên kenging kaboyong. Karna ngrembag nglajêngakên panganiayan."
"Amargi sampun botên wontên tiyang ingkang sagêd amitulungi, sarta sampun kasingkur dening pitulunganing manungsa, mila putrining latu kurban lajêng aminta pitulunganipun juru pangayomaning titah ingkang botên antuk pitulungan, ucapipun: dhuh Guwinda, panduka ingkang ngadhaton ing Dwaraka, lah Sri Krêsna! tuwin anyêbut asmanipun Krêsna sanès-sanèsipun malih. Sri Krêsna midhangêt dhatêng sêsambatipun Drupadi, mila sakalangkung wêlas ing galih, lajêng rawuh sami sanalika, punapadene Hyang Darma, sami alêlimunan anasabi sariranipun Drupadi kalayan pangagêman  ingkang sinulam ing bênang jêne, pramila sabên dipun sêndhal, ing nglêbêtipun sampun wontên nyampingipun, dados Drupadi botên nate katingal kulitipun, sanadyan ngantos kaping pintên atus kemawon, mêksa botên têlas, wêkasan Dusasana kasayahan lajêng linggih asêmu wirang.;","Bima nggantos prasêtya, nindakaké apa sing dikandhakake, lan bakal nindakaké paukuman marang Dusasana."
" Bima ambêngok malih nglairakên prasêtya, sangêt adamêl mirising kathah: dhuh para satriya ing dunya, kaèstrènana prasêtya kula, bokmanawi ing nguni ugi dèrèng wontên sanèsipun ingkang prasêtya makatên, punapadene ing têmbe. Dhuh dhuh para narendra ing dunya, manawi kula botên anêtêpi prasêtya ingkang kula ucapakên samangke punika, mugi kula sampun ngantos sagêd lumampah ing margining para lêluhur kula ingkang sampun sami sawarga. Sasampunipun kula pêjahi wontên ing paprangan, pun druhaka Dusasana badhe kula suwèk dhadhanipun lajêng kula unjuk rahipun, bilih botên makatên, mugi-mugi kula sampun ngantos sagêd adêdalan ing margining lêluhur kula, amargi Dusasana anyênyamah dhatêng têdhak Barata. Prasêtyanipun wau anggêgirisi sangêt, sarta kalampahanipun ugi sangêt adamêl ngêrêsing manah.;","Dewi Krêsna taksih paring karuna, Duryudana nganggep Drupadi bakal dikembalikan, nanging Drupadi tetep ora ngejawab."
" Dèwi Krêsna taksih lêstantun anggènipun karuna, tuwin botên wontên ingkang mitulungi. Karna mangatak ing Dusasana supados ambêkta Drupadi dhatêng pêngkêran. Dusasana wiwit anglarak malih dhatêng Drupadi, mila Drupadi nolèh manganan-ngering sarwi sêsambat. Ing nalika wau Duryudana rewa-rewa sagah dhatêng Drupadi, manawi Drupadi badhe kawangsulakên dhatêng priyanipun malih, bilih purun wicantên manawi Yudhisthira ingkang setya tuhu punika, sayêktosipun tiyang ingkang rêmên cidra. Bilih purun makatên Drupadi badhe kaluwaran saking anggènipun dados tiyang tumbasan, punapadene putranipun Hyang Darma ingkang salami-laminipun kukuh dhatêng kasaenan, ngantos kados Sang Hyang Endra, punika samangke sampun sanès gustinipun, ing nalika wau Wrêkudara ambêngok kalihan tanganipun kaobat-abitakên, ucapipun: Prabu Yudhisthira iku nyata adil, sarta sêsêmbahan kang sajati. Panjênêngane iku gustiku ing atase agama utawa kasutapanku, uga gustining uripku: manawi panjênêngane mau kaboyong, aku kabèh iya padha dadi boyongan. Karna anyênyamah dhatêng Drupadi, sarana amurih Drupadi padosa tiyang jalêr sanèsipun, ingkang botên nyabapakên piyambakipun  dados tiyang tumbasan, amargi kangge totohan anggènipun ngabotohan. ;","Bima ambêngok malih kanthi prasêtya, nyuwek cêthik Drupadi ing paprangan."
"Saking mituhu dhatêng dhawahipun kang raka, sarta binănda dening kawajiban tuwin kasaenan, mila Bima lajêng andhingkluk sarwi angunjal napas kabêkta saking sangêt risaking manahipun, thêngêr-thêngêr kadi rêcaning tiyang nawung prihatos. Duryudana amêksa Drupadi supados tumuntên mangsuli. Sarta anggènipun nêdya adamêl murih saya sangêt risaking manahipun Bima, Duryudana nêmaha ngatingalakên anggènipun anjêjawat dhatêng Drupadi. Inggih punika cêthikipun kiwa kadhêsêkakên dhatêng lambungipun Drupadi. Kalayan sangêt nêpsu Bima wicantên sora: muga aku aja bisa angidak dalaning lêluhurku, yèn aku ora angrêmuk cêthikmu kiwa, anèng paprangan kang bakal kalakon. Punika prasêtyanipun Bima kaping kalihipun.;","Drêtarastra mratélakaken, Drupadi nyuwun luwaring Yudhisthira, nanging Drupadi sampun cukup."
"Wasana lajêng tinimbalan dening Prabu Drêtarastra, ingkang badhe adamêl ruwating prihatos. Sang prabu ngandika kalihan têmbung pangimur-imur, Drupadi kalihan gadhah panyuwun, punapa ingkang sang prabu sagêd, mêsthi badhe dipun parêngakên. Mila Drupadi lajêng nyuwun luwaripun Yudhisthira, murih anakipun jalêr sampun sinêbut anakipun tiyang tumbasan, sang prabu marêngakên, lajêng kadhawuhan nyuwun sanèsipun malih, Drupadi nyuwun luwaripun para kadang sak-dêdamêlipun, punika ugi kaparêng. Sarta kadhawuhan nyuwun  malih, nanging Dèwi Drupadi matur manawi sampun botên gadhah panyuwunan sanèsipun, amargi luwaring priyanipun punika sampun kaanggêp kacêkap sadaya kabêtahanipun. Ingkang makatên lêrês sangêt, ngantos Karna wicantên: Drupadi iku prau kang angêmot Pandhawa marang pagisikan saka gone kêlêb ing samodraning kasangsaran.;","Yudhisthira njaluk dhawuh marang Drêtarastra, lan Pandhawa mlampah, Duryudana ngrungokake."
"Sasampunipun mangarih-arih dhatêng kanêpsonipun Bima, Yudhisthira lajêng manêmbah sarwi matur dhatêng Drêtarastra, cumadhong dhawuh kadospundi ingkang kêdah dipun lampahi, amargi Yudhisthira kapengin lêstantun dados abdi. Dhawuhipun Drêtarastra, supados Yudhisthira inggal wangsul dhatêng prajanipun, tuwin ngasta pusaraning kaprabon malih. Aturipun Yudhisthira, amung badhe anglampahi sadhawuhipun, sarta lajêng supe dhatêng dêgsuraning tindakipun Duryudana, sanadyan sang prabu punapadene Dèwi Gandari taksih èngêt kemawon. Ananging sarêng Pandhawa sampun kesah, Duryudana inggal umarêk ing ngarsanipun sang prabu, pratela manawi Pandhawa sangêt nêpsunipun, dados mutawatosi sangêt manawi dipun kèndêlakên kemawon.; ","Duryudana nyuwun dhawuhipun prabu kanggo nglajêngaken dhadhu, sanajan Gandari ngandhani yen punika bakal nambah kasangsaranipun."
"Duryudana nyuwun palilahipun sang prabu, supados marêngna dhadhu malih sapisan kemawon, pundi ingkang kawon kêdah kasingkirakên dhatêng wana salêbêtipun kalih  wêlas taun. Salajêngipun nuntên manggèn ing padunungan ingkang botên kasumêrêpan ing tiyang, dene manawi ngantos kadênangan lajêng kabucal ngantos kalih wêlas taun malih. Sanadyan Dèwi Gandari matur manawi ingkang makatên badhe anjalari kasangsaranipun Duryudana, ewadene sang prabu mêksa paring palilah, saha sampun botên kengguh dening atur pamrayoginipun Druna, Widura tuwin para luhur sanès-sanèsipun, Pandhawa kapurih wangsul, lajêng katêdahakên putusaning rêmbak, mawi katêrangakên, manawi satêlasing wangênan tiga wêlas taun, pundi ingkang kabucal lajêng badhe kawangsulakên kaprabonipun. Kalihan sakalangkung ngêrês Yudhisthira anggènipun badhe dhadhu wêkasan punika, wasana inggih kawon malih.;","Pandhawa mlebu wana, Duryudana ngupaya nyari Bima, nanging Bima tetep tenang, lan Dusasana ngamuk tanpa pangaruh."
"Ing nalika wau para putranipun Pandhu inggal lukar busana kasatriyanipun, angrasuk pangagêman ingkang saking cucaling manjangan. Duryudana alatah-latah sarwi angerang-erang Drupadi, supados pados priya sanèsipun. Bima kadi singa ing Himalaya, marêpêki Duryudana kalihan pasêmon ingkang sakalangkung mangunêk-unêk, ananging botên damêl punapa-punapa, amargi Bima botên sagêd sumimpang saking kautamèn, Dusasana abêngok-bêngok, e sapi, sapi. Bima tinindhês  dening raosing kanêpsonipun, kalihan atutwuri kadangipun sêpuh, anggagas wutahing rah ingkang badhe kadadosan.;","Arjuna ngandhani Yudhisthira, badhe kadospundi lelampahanipun sawise wekdal. Pandhawa sowan dhatêng Prabu Dhritarastra."
" Ananging Arjuna matur dhatêng kang raka kalayan alon: o: kakang mas, manawi trahing awirya tamtu raosing manahipun botên kawêdhar ing pamicara. Kawan wêlas taun saking dintên punika, panduka badhe nguningani kadospundi kawontênaning lêlampahan. Ucaping tiyang ingkang santosa punika wujud pandamêl. Salah satunggaling para ari sakawan wau wontên ingkang anêmtokakên anggèning badhe ngasorakên mêngsahipun. Pandhawa lajêng sowan ing Prabu Dritarastra, wigatos nyuwun pamit. Nalika Yudhisthira nyuwun pangèstu badhe pangkat, aturipun cinêkak nanging nawung raos trênyuh, botên wontên ingkang sagêd mangsuli, sadaya sami kêmbêng-kêmbêng nênggak waspa. Kados punapa lingsêming panggalihipun Yudhisthira, nanging sajatosipun inggih wêkdal punika anggènipun sami lêlumban ing tirta nugraha. Yudhisthira lajêng anitipakên kang ibu dhatêng Sang Widura, kalayan matur kendhangipun punika bilih botên kalèntu lampahipun, malah kados anyêmbuh kamulyanipun, têmah badhe antuk kakiyatan, ngantos mêngsahipun botên kawawa lumawan.; ",Kunthi paring wangsulan yèn putranipun badhe nampi nugraha tanpa dosa lan kamulyan.
"Wangsulanipun kang paman: hèh atmajaning Kunthi, saka pamrayogaku tumuli mangkata, o: têdhak Barata, nugraha kang bakal sira tampani, mêsthi ora ana wong kang ngarani yèn sira dosa: mula pangarêp-arêp ingsun, bisaa ingsun mêruhi balinira kanthi ora kurang sawiji apa, kalayan angrasuk makuthaning kamulyan ing dunya.;","Kunthi ngelingi pisahipun kaliyan putranipun, nanging nampi kabungahan saka panggalihipun."
"Sakalangkung rêmpu panggalihipun Kunthi kapisahipun kalihan para putra, ing batos kadi rinujid, nalikanipun badhe kapisah, nanging ugi lajêng kapêngkêr, amargi arak-arakan ingkang angêrêsakên manah punika lajêng botên katingalan.;","Yudhisthira nindakaken lampah kanthi ngati-ati, Bima waspada, Arjuna nyawur pasir, Sadewa lan Nangkula nindakaken kanthi mantap."
"Ingkang wontên ing ngajêng piyambak Yudhisthira, lampahipun kalayan anasabi pasuryanipun. Lajêng Bima, ingkang tansah angiling-ilingi baunipun kiwa têngên. Wingkingipun Arjuna, sarwi anyawur-nyawurakên pasir. Wingkingipun malih Sadewa, pasuryanipun dipun calerongi. Lajêng Nangkula, sariranipun sakojur binorehan ing balêduk. Wingkingipun Nangkula: Dèwi Krêsna, pasuryanipun kasasaban ing rukma, dene ing wingking piyambak Dumeya, tanganipun anggêgêm rumput kusa, kalayan gumrêmêng angucapakên mantraning Samawedha, ingkang sambêt kalihan Bathara Yama.;","Prabu Dhritarastra ngrembug kaluputan Pandhawa, Widura paring wicara supaya tetep konsisten."
" Prabu Drêtarastra amargi karaos sumêlang ing panggalih, mila andangu dhatêng Widura, kadospundi pikajêngipun, dene makatên solahipun Pandhawa. Aturipun Widura, Yudhisthira pambêkanipun sae, dados piyambakipun botên purun maèlu dhatêng punapa kemawon ingkang badhe kadadosan, murih piyambakipun sampun ngantos dosa ingkang awit saking kanêpson. Dene Bima mangajap tumuntênipun dumugi dintên anggènipun badhe anglêksanani pangunêk-unêking manah dhatêng mêngsahipun, sarana karosanipun. Arjuna anyawur- nyawurakên pasir, punika pasêmon anggènipun badhe angudani jêmparing wontên paprangan. Pikajêngipun Sahadewa, pangajêng-ajêngipun, sampun ngantos wontên tiyang ingkang sumêrap dhatêng lêlampahanipun salêbêtipun sangsara. Dene Nangkula, wontênipun paraupan dalah badanipun sakojur binorehan ing lêbu, punika pikajêngipun, sampun ngantos wontên katrêsnan ingkang masesa ing piyambakipun. Drupadi tansah angèngêti semahing mêngsahipun, anggèning nangisi priyanipun têmbe satêlasing wêwangên, tamtu badhe kadosdene lêlampahanipun. Nanging pun Dumeya, sampun angrumiyini angidungakên mantra pahargyaning layonipun ingkang sami badhe sirna ing madyaning palagan ingkang badhe kalampahan.;",Bathara Naradha maringi warta yen Kurawa bakal musnah amargi Arjuna lan Bima.
"Ing wêkdal punika jagad nangisi dhatêng kasangsaran ingkang dawêk  tumindak tuwin ingkang badhe kalampahan. Punapadene Bathara Naradha, katingalan kairing ing para maharêsi, lajêng ngandika: patbêlas taun saka dina iki, marga saka pialane Duryudana, para Kurawa bakal sirna kabèh dening kasêktène Arjuna lan Bima.;","Bathara Naradha ngilang kanthi cepet, ninggalaken pangandikan babagan kasangsaran, Pandhawa tetep nglajêngaken lelampahan."
"Sasampunipun ngandika makatèn, Bathara Naradha sapangiringipun lajêng musna sami sanalika, kados nalika rawuhipun. Sanadyan surya linimputan ing pêpêtêng, nalika angkatipun para Pandhawa dhatêng wana pambucalan, ewadene wêca kasangsaraning Kurawa katingalan cêtha ing manahipun ingkang sami mirêng.;","193 Pandhawa nglampahi dhawuhipun ing wana, lelampahanipun dipun cariyosakên ing Wanaparwa lan Wirathaparwa."
"Kêdah sami nyumêrêpi lêlampahanipun para Pandhawa kalayan garwanipun, salêbêtipun kalih wêlas taun wontên ing wana, tuwin anggènipun anjajah ing parêdèn, sarta salêbêting warsa anggènipun dêdunung wontên ing kitha kalayan manamur. Tiga wêlas taun anggènipun anandhang cobi tuwin anggung sêmang-sêmang. Lêlampahan punika kadamêl kalih parwa, inggih punika kalih wêlas taun sadangunipun wontên ing wana kawastanan: Wanaparwa, dene cariyos lêlampahanipun ing warsa nalika anamur warna, kacariyos wontên ing Wirathaparwa. Wiratha punika asmaning narendra, ingkang nagarinipun dinunungan dening Pandhawa sadangunipun manamur.;","Para Pandhawa sampun nglampahi perjalanan suwi ingkang dipunwiwiti saking wana lan pungkasanipun wonten ing kitha. Wonten ing perjalanan punika, para Pandhawa nglampahi cobi-cobi lan wêdhi, saha ngancik warsa kalih welas taun."
"Wanaparwa angêwrat lêlampahan pintên-pintên, punika parwa sawingkingipun Santiparwa, kawontênanipun panjang sangêt, sayêktosipun Wanaparwa pantês kapundhi-pundhi, dene panjang tuwin kaèbêkan suraos. Ing ngriku nyariyosakên dongenganipun para rêsi ingkang manggihi para Pandhawa, dongenganipun wau prayogi kangge anggulawênthah, tuwin amulang Pandhawa sadangunipun nandhang papa ing pambucalan. Tamtu tiyang ngrêtos,  nanging sasêlaning pakaryanipun kêdah kawaos piyambak. Ing Wanaparwa jêngandika badhe priksa dhatêng lêlampahanipun sang tama, satunggaling awatara, inggih ratuning dewa. Sarta lêlampahanipun Sawitri, ingkang amargi saking bêkti saha juliging pambudinipun, ngantos sagêd angluwari priyanipun saking bêbaya agêng. Punika dongèng ingkang anêngsêmakên sangêt, punapadene babatipun Prabu Nala kalihan garwanipun ingkang akêkasih Dewi Damajanti, tuwin kasangsaranipun ingkang amargi anggènipun rêmên kasukan.;","Wanaparwa ngandhut cariyos ingkang ngemot parwa lan nggambaraken lelampahan ingkang panjang, utamanipun nalika para Pandhawa ngadhepi cobi-cobi sadangunipun ing wana."
"Dados para Pandhawa salêbêtipun wontên pambucalan angsal pitêdah pintên-pintên. Makatên ugi jêngandika inggih badhe manggih sêsêrêpan pintên-pintên, manawi jêngandika karsa mriksani lêlampahanipun para Pandhawa ingkang kawursita ing Wanaparwa wau.;","Para Pandhawa sinau saking pengalaman ingkang angel, nglawan kauripan lan nglaksanani pikajênganipun, saha dipun pitados dening para dewa inggih punika, sang Tama."
"Angkatipun para Pandhawa saking Astinapura, kathahing tiyang ingkang sami andhèrèkakên tanpa wicalan, awit sêdyanipun langkung prayogi andhèrèk dhatêng pambucalan tinimbang kantun wontên ing Ngastina, kaparentah dening Duryudana. Tiyang sami mungêl bilih rêmên dados kanthining kasaenan tinimbang piawon, amargi tiyang ingkang ambiyantu adil, punika sampun anglampahi  pitêdahing agami, nanging sintên ingkang atut wuntat tiyang candhala, badhe suda-suda kasaenanipun.;","Para Pandhawa angsal pitulungan lan dhukungan saking kathahing tiyang, ingkang milu andhèrèk dhatêng perjalananipun."
"Ucaping tiyang pintên- pintên wau: kula nêdya andhèrèk paduka, ingkang dados lantaraning gumêlaripun kautamèn. Kêkêncênganipun tiyang maèwu-èwu ingkang sami andhèrèkakên para Pandhawa kados ing ngandhap punika: ""kula mangangkah sagêdipun lastantun têtunggilan kaliyan panjênênganipun ingkang sami utami pambêkanipun, saha sampun ngantos kêmpal kalayan tiyang awon,"" satunggal kalihan sanèsipun wau sampun sayuk, manawi nunggil tiyang sakit, punika sagêt katularan sakitipun. Măngka sêsakiting pambêkan langkung anggêgirisi tinimbang sêsakiting badan. Tiyang sae sorotipun sukci, nanging tiyang awon nyorotakên rêrêgêd, kalih-kalihipun wau sami anênulari.;","Lêlampahanipun punika ugi dipun dhukung déning tiyang ingkang sami nampi wêrat saking gesangipun, ingkang botên purun ngeceh."
"Tiyang sarawungan, amiliha tiyang sae, langkung malih para nèm-nèman, manawi sampun saya sêpuh, watakipun sampun langkung santosa tinimbang samangke. Mila botên gampil sagêdipun katut dening pambêkanipun tiyang sanès.;",Tiyang ingkang sami andhèrèk ngadhepi jalanipun langkung sae lan becik tinimbang tiyang sanès.
"Ananging Yudhisthira priksa botên prayogi manawi kalampahan nilar ratunipun, măngka lajêng andhèrèk sariranipun, mila tiyang wau sami kadhawuhan wangsul. Amung pinitungkas supados sih sarta ingkang bêkti dhatêng Bisma, Drêtarastra, Widura tuwin Dèwi Kunthi, amargi punika kawistara sami sih dhatêng Yudhisthira sakadangipun.;","Yudhisthira ngraos bilih langkung prayogi anggènipun nerusaken lêlampahan, dados panyuluh lan panguwasa dhatêng kabèh tiyang."
"Bilih tiyang rinèh ing Narendra ingkang kirang prayogi, botên lêrês upami anggènipun amaluya wau, sarana andaga utawi anilar ratunipun, amargi tiyang kêdah gadhah ratu ingkang kêdah dipun ladosi, inggih ingkang katêdahakên dening karmanipun tiyang wau. Manawi ratunipun awon, tiyangipun nagari wau kêdah alampah sae, dados karisakaning nagari wau tiyang ing ngriku ingkang kawajiban amaluya, sarana sêtya tuhu. Manawi tiyangipun, amirong kampuh jingga, tiyang wau têtêp dados pangrisaking usadanipun piyambak, wêkasan tiyang sanagari punapa ratunipun lajêng kalêpatan sadaya. Manawi tiyang kalayan sêtya tuhu dhatêng kawajiban, dewa tamtu kaparêng amitulungi tiyang wau, kados lêlampahanipun Duryudana sarêng sampun dumugi mangsanipun prang akarana adil anêmahi sirna. Duryudana kawon dening ingkang sami têtêp anggènipun  anglampahi wajibipun, makatèn piwulang Hindhu kina, wohing piwulang wau prayogi tumrap sintêna ingkang anglampahi, tur pikantukipun angungkuli lampah gagrag samangke ingkang awujud daga tuwin damêl rêrêsah.;","Tiyang Ngastina wangsul dhatêng papan, salajêngipun, kabéh prajurit lan wong prayogi anggènipun manut dhawuhipun."
"Tiyang Ngastina lajêng sami mantuk, amargi saking dhawuhipun Yudhisthira. Dene para Pandhawa anglajêngakên lampahipun, urut têpining lèpèn Gangga, kadhèrèkakên dening para brahmana sawatawis, ingkang tansah angidungakên kidung sukci.;","Yudhisthira ingkang ngatur pangibadah dhumateng para brahmana, nindakaken punapa kemawon kanggé kasantosan tiyang sadaya."
"Enjingipun Yudhisthira sakalangkung prihatos, dene botên sagêd ngaturi dhaharipun para brahmana, ingkang padatanipun sadintên-dintên anggung pinisungsung dening tiyang maèwu-èwu. Amila para brahmana kaaturan anilar sariranipun, supados sampun sami nandhang sangsara jalaran kasarakat. Ewadene para brahmana botên karsa nilar, dados Yudhisthira mangkurêp ing siti sarwi karuna, sambat-sambat dènnya botên sagêd misungsung para brahmana. Brahmana nama Sunaka tansah mangimur-imur sampun ngantos Yudhisthira mrihatosakên sirnaning kasugihanipun, sarta matur prayoginipun Yudhisthira lajêng ambirata pêpènginanipun dhatêng rajabrana kadunyan. Yudhisthira mangsuli manawi botên kapengin rajadarbe ingkang badhe dipun agêm piyambak,  ananging amung kangge amisungsung para brahmana, ingkang sami masrahakên sariranipun dhatêng para Pandhawa.;","Ing pungkasanipun, Yudhisthira pinanggih kanggé nglaksanani dharma kanthi cara ingkang leres, angsal wulangan saking para dewa."
" Kadospundi anggènipun badhe sèlèh kawajibanipun angêyomi dhatêng ingkang sami mangayom. Yudhisthira angucapakên ungêling piwulang utaminipun tiyang anyunggata tamu, angsung palêrêman dhatêng tiyang ingkang kasayahan, anyêgah palinggihan dhatêng tiyang ingkang sampun dangu anggènipun ngadèg, angsung toya dhatêng tiyang kasatan, sarta angsung têdha dhatêng tiyang kaluwèn, punapadene ulat manis, manah sênêng tuwin têmbung arum, anggènipun amapagakên tamunipun.;","Yudhisthira ngingèti piwulang dhatêng tamu, ngêjagi dhèwèké dhatêng tiyang kasayahan, angsal pitulungan, lan ajêg anggènipun ngadheg, kanthi cara ngewangi tiyang kasatan."
"Satêlasing pangandikanipun Yudhisthira lajêng anolèh Maharsi Dumeya sarwi matur, kadospundi ingkang kêdah dipun lampahi. Dumeya matur supados Yudhisthira amêmuji dhatêng Bathara Surya, ugi anglampahi tapabrata tuwin angêningakên cipta, supados antuk sarana ruwating prihatosipun. Yudhisthira lajêng jumênêng ing lèpèn Gangga sarwi pranayama  èsthining panggalih sumungkêm ing ngayunanipun Dewa Agung, ingkang kadi gumêlar wontên salêbêting srêngenge. Batosipun manglinggamurda ing panjênênganipun, manawi satuhu ingkang andumadosakên sadaya punika. Sanalika wau dewaning srêngenge ngatingali  awarni sorot mangalad-alad. Panglinggamurdanipun Yudhisthira katarimah, mila kaparingan ganjaran warni bokor têmbaga, ingkang salami-laminipun tamtu isi têtêdhan, sadèrèngipun Dèwi Krêsna ambukti têtêdhan ingkang wontên ing bokor wau.;","Dumeya ngandikakên supados Yudhisthira nyembah Bathara Surya lan ngalami tapabrata kanthi wicaksana, lan Yudhisthira njumênêng ing Gangga kanggo meditasiné."
" Sasampunipun matêdhakakên nugraha, dewaning surya lajêng botên katingal. Yudhisthira inggal angratêngi dhêdhaharan sawatawis, lajêng kadèkèk ing bokor, ingkang kaasta Dèwi Krêsna, kalayan sangêt kapundhi-pundhi. Dhêdhaharan lajêng dados sakalangkung kathah, para brahmana kaaturan dhahar, lajêng para ari, sasampunipun sawêg sariranipun piyambak, sarêng sampun nutug anggènipun dhahar, Dèwi Krêsna lajêng mêndhêt sacêkapipun ingkang badhe kadhahar, ing ngriku bokor sawêg kothong. Salêbêtipun wontên ing pambucalan, ingkang sami kadhahar inggih saking bokor wau, ewadene botên nate kêkirangan. Amargi sagunging têtêdhan punika pinangkanipun inggih saking soroting pêpadhang, tuwin saking bêntèring srêngenge, sarta pakartining surya ing dalêm dunya tuwin ing dalêm uwab. Saking lampahing măngsa, wiji ngantos sagêd dados woh, dados manawi kaangkah punika kenging dipun enggalakên.;","Sawisé Wiyasa, Yudhisthira nampa ganjaran saka surya, amarga dhèwèké ndalangaké têmbaga sing ngandhut kabecikan."
"Ing mangke wiwit anata lampah-lampahipun wontên ing wana, kalayan nandhang saliring kasusahan tuwin sangsara. Botên watawis dangu Widura martuwi, pratela manawi sariranipun kasiku dening Prabu Drêtarastra, ngantos kakèndêlan saking kalênggahanipun, amargi sariranipun gadhah panyuwun, Duryudana supados kaukum, dene Pandhawa katimbalana mantuk dhatêng Astina. Widura lajêng mêling dhatêng Yudhisthira, supados angêgungna kasabaran, ngandikakakên manawi para wicaksana, tamtu kawawa amikul lêlampahan ingkang botên adil, puwara manggih kamulyan. Yudhisthira sanggêm badhe miturut sadhawuhipun kang paman. Ananging Drêtarastra lajêng piduwung dene kasêsa anggènipun midana dhatêng Widura, ingkang salami-laminipun sêtya ing kawajiban. Sang Widura ugi lajêng wangsul, sadumugining pura, matur ing raka, kalayan mangarah-arah, mratelakakên manawi para Kurawa punika kasaenanipun botên siwah kalihan Pandhawa, nanging ingkang sawêk kapêngkêr punika lajêng malik babar pisan.;","Yudhisthira miwiti urip anyar kanthi ngadepi tantangan lan kabingahan, kanthi sabar. Widura ngélingaké dhèwèké ngadhepi sawênèhing kahanan."
"Wêkdal samantên Karna anggêgasah Duryudana, supados ambêbujêng dhatêng para Pandhawa anggènipun wontên ing wana. Angkatipun para Kurawa sami dêrêng kados tiyang ingkang badhe adamêl sirnaning Pandhawa. Ananging Sang Wiyasa kang linangkung, amargi saking kawaspadanipun, wuninga dhatêng sêdyanipun Kurawa ingkang sakalangkung awon wau. Sang Wiyasa ngatingal, sarta dhawuh dhatêng para Kurawa supados sampun ngantos anglajêngakên lampahipun. Sasampunipun dhawuh makatên Sang Wiyasa lajêng pinanggih Prabu Drêtarastra, dhawuh supados sang prabu angèngêtna Duryudana, murih ambirata piawonipun wau, awit pandamêl makatên badhe adamêl asoring darajad, pangandikanipun Wiyasa: dhuh narendraning bawana, manawa sira ngangkah bisane para Kurawa lêstari urip, sutanira Duryudana purihên arêrukunan lan para Pandhawa.;","Karna ngandharaké pandhawa ngadepi Kurawa ing wana, Wiyasa nyarèkaké supaya Kurawa ora nindakaké kesalahan sing bakal ngancam dhèrèkipun."
"Sapêngkêripun Wiyasa, wontên maharêsi malih ingkang rawuh, sêsilihipun Bagawan Mètriya, mratelakakên botên panujunipun dhatêng tindakipun sang prabu, pangandikanipun sang bagawan: awit saking tindakipun para Kurawa punika kados pratingkahing băngsa asor, amila para ambanguntapa ngantos kalampahan pêpèngêt, makatên wau amung saking pandamêlipun Duryudana. Sasampunipun pêpèngêt makatên dhatêng sang prabu, Bagawan Mètriya anolèh Duryudana, sarwi angèngêtakên supados Duryudana sampun ngantos mêmêngsahan kalihan nak dhèrèkipun, ananging Duryudana sarosa anyablèk pupunipun piyambak kalayan gumujêng alatah-latah, sêmu angrèmèhakên dhatêng sang bagawan.;",Bagawan Mètriya menehi dhawuh marang Duryudana supaya ngati-ati lan ora mbangun prasaing sengit marang Pandhawa.
" Sang Mètriya lajêng angêsotakên: Duryudana sira bakal angundhuh wohing dêgsuranira, ana ing têngahing paprangan kang bakal kalakon, marga saka panggawenira dhewe, pupunira bakal dirêmuk dening gadane Bima. Drêtarastra mangasih-asih supados sang bagawan kaparêng anjabêl sotipun, sang bagawan ngandika, sot iki bisane bubrah mung yèn Duryudana rukun lan para Pandhawa. Măngka pamrayoginipun botên dipun paèlu, Duryudana sampun botên keguh dening pangowêlipun sang bagawan ingkang sakalangkung prayogi wau. Wontên malih satunggaling para tapa ingkang ngèngêtakên supados Duryudana nyimpanga saking margining piawon, ewadene mêksa botên miturut.;","Duryudana ora ngrungokaké nasehat, terus ngèlingaké wêwaton lan narima akibaté."
"Anyarêngi lêlampahan punika, Sri Krêsna manggihi Pandhawa, badhe nyariyosakên sababipun dene botên martamu dhatêng Astina anyapih ingkang sami kasukan. Dèwi Drupadi matur sêsambat dhatêng Sri Krêsna. Kula sampun botên gadhah semah, anak, mitra, sadhèrèk tuwin bapa, ugi sampun kecalan paduka, dhuh pangrurahing madu, amargi sadaya wau, punapadene paduka sami manganiyaya, têka amung kèndêl kemawon.;",Krêsna nyariosakên sadurungé Pandhawa ora datang menyang Astina amarga ora oleh pangajab lan kudu ngadhepi kamulyan.
"Sri Krêsna mangimur-imur dhatêng Dèwi Drupadi, sarta pratela bilih Dèwi Drupadi badhe dados sorining narendra malih, tur narendra ingkang mangrèh para nata. Sawarga tamtu gumêlar wontên ing dunya, imawat pêcah, jagad sumyur, punapadene sagantên asat, manawi wicantên kula makatên wau botên kalêksanan. Babolèhipun Krêsna botên dados jalaraning kasabaranipun Drupadi, amargi Dèwi Drupadi malah lajêng nyariyosakên tindakipun Yudhisthira, nadyan Yudhisthira sampun minta pangaksama mênggah kalintunipun, ewadene taksih andadra kanêpsonipun, mila Yudhisthira lajêng amêdharakên piwulang luhur bab angêgungakên pangapuntên: manawa wong diunèni kang ora prayoga dening liyan, măngka banjur animbangi muni ala, manawa dicêcamah banjur malês nyênyamah, yèn wong diukum malês ngukum, yèn bapa milara sutane, suta milara bapake, yèn wong lanang matèni bojone, utawa wong wadon matèni priyane, o Krêsna, wong mau apa bisa olèh papan kanggo laire anèng ing dunya. Awit yèn kongsi kaduman papan, pialane mêsthi banjur saya andadra, mula sanadyan kaya apa bae wong gone anyênyamah, kudu kaapura. Amarga sing sapa kang bisa ngalahake marang kanêpsone dhewe, yaiku wong wicaksana utawa linuwih, sanadyan kang anyênyamah apadene ngilês-ilês mau wong kang dosa. Apura paramarta iku brahma, apura iku kasunyatan, apura iku kalumpukaning panggawene paratapa, apura iku rahayu, mula dunya iki lêstari marga saka apura.;",Krêsna nyakupakên pamaosan saking Dèwi Drupadi ngandika manawa kabèh malih dipun paringi pangapura minangka bagianing dharma.
"Gêgamane para tapa kang dianggo angêyomi lêlakon kang bakal kalakon iku apura, dene apura iku tapabrata. Para wicaksana wajib angêgungake apura, amarga manawa bisa angapura marang sadhengah, iku têkan ing Brahma. Ananging aturipun Drupadi malah sêmu runtik, sarta botên narimah dhatêng tataning darma. Anggènipun mratelakakên asêmu wêngis, dene Widhi andamêl dolanan dhatêng titahipun amung sakajêng-kajêngipun kemawon, kados lare alit anggènipun nyolahakên utawi angrisak dêdolananipun, punapa ta pigunanipun kasaenan, manawi tiyang sae sagêd kacêmplung ing kasangsaran, nanging tiyang awon manggih kasênêngan, dhawuh wangsulanipun Yudhisthira alus nanging aos: sira angluhurake têtêmbungan sarta surasa kang bêcik, ananging sira iku nganggêp kalèru marang Hyang Widhi, o, pramèswarining narendra, sadhengah kang ingsun sambut, ora pisan-pisan ingsun maèlu kadadèhane, mula dak sambut, marga anêtêpi wajib. Ingsun kurban, marga wajib  ingsun kurban, ingsun anglakoni kabêcikan, ora marga saka kapengin ngundhuh wohing kabêcikan, ananging mung aja kongsi nêrak pêpacaking Wedha, sarta awèh têtuladan marang sing sapa kang bêcik lan wicaksana.;","Piwulang apura dadi panguripan saka para tapa lan wicaksana, iku sawijining tapabrata kanggo nggayuh kabecikan lan Brahma."
" Lah Drupadi, atiku bangêt korup marang kabêcikan, sapa wonge kang kapengin ngundhuh wohe kabêcikane, iku sudagar kang andagang kabêcikan, watake iku asor, sarta wong mau ora kêna kaewokake wong bêcik. Lajênging pangandikanipun: apa ora wus têtela, yèn kabêcikan iku jalaraning kamulyan, ananging kaananing kamulyane mau mung bisa kawruhan dening para wicaksana, utawa dening sing sapa kang atine wus jênjêm, trêntrêm, lan rahayu. Mula sanadyan sira uga durung bisa mêruhi marang wohing kabêcikan, mêsthine sira ora sêmang-sêmang  marang Brahma utawa marang para dewa. Sira kudu sêsaji kawruh, sarana sinau ngêgungake sih lan nyantosakake karêp, wis aja was sumêlang manèh, panggawe ing dunya mêsthi anguwoh, lan kabêcikan iku langgêng. Brahma pribadi ngandikakake prakara iki marang para putrane, kaya ta: kang linaksanan dening Kasyapa. Mulane yayi, muga sêmang-sêmangira sirnaa kayadene pêdhut kang katêmpuh ing angin, samăngsa sira angèlingi kabèh mau, piandêlira marang kasêtyan mêsthi banjur salin, aja angala-ala marang Widhi, iya Gustine Sagung Dumadi.;","Drupadi ngendika yèn sapa waé sing kepengin ngundhuh woh kabêcikan iku minangka pedagang kabêcikan, lan mung wong bijaksana sing bisa mangertèni kabêcikan sing sejatine."
"Sira angudia mêruhi ing Panjênêngane, sumungkêma ing ngarsane, aja kongsi ana kêkèrène cipta kang mangkono mau. Lan manèh Drupadi, yèn sira nglakoni sarupaning panggawe aja pisan ora nganggo angèlingi ing Gusti, kang angidèni wong mati antuk kalanggênganing urip kagawa saka kasukciane.;","Wong kudu tansah éling marang Gusti ing saben tindakane, supaya entuk kamulyan kang langgeng."
"Ewadene Dèwi Drupadi taksih dèrèng narimah, amargi lajêng pratela, manawi kawajibaning priyanipun tamtu ngangkah wangsuling prajanipun. Bima condhong dhatêng pamanggihipun Drupadi makatên wau, sarta anêtah kathah-kathah ing kecalanipun Yudhisthira. Botên cêkap amung sae kemawon, aturipun Bima: ing atasing narendra kedah ngatingalakên karosanipun, sarta kêdah prang, Pandhawa kêdah lumawan prang, sarta angrêbat kaprabonipun malih.;","Bima ngajak Pandhawa kanggo perang, nanging Yudhisthira maringi tanggapan sing luwih sabar lan ora cepet-cepet."
" Ananging Yudhisthira botên keguh dening panêtahipun Bima, dhawuh  wangsulanipun: ingsun ora nêdya malês marang sira, nadyan sira anatoni ing aku sarana têtêmbungan kang landhêpe kaya sara sangkali.;",Yudhisthira luwih milih ora nandhingi Bima lan milih cara sing luwih bijaksana sanadyan ana tantangan.
"Nalika Yudhisthira kasukan punika wudhar pangrèhipun dhatêng pribadinipun, mila dhumawah ing papa. Ananging Yudhisthira sampun prasêtya badhe anuhoni dhatêng karampungan ingkang katamtokakên dening anggènipun dhadhu, sanadyan sariranipun kakendhangakên punapa botên, sarta sanggêm botên badhe angrisak sêsanggêmanipun. Ing nalika wau sampun saèstu Bima lajêng kèndêl, sanadyan piyambakipun taksih wontên kajêngipun, inggih punika manawi sampun kasanggêman, Pandhawa botên kenging angingkêdi. ""Aku ora bisa anyidrani sêsanggêman, amarga kabêcikan dak anggêp luwih aji tinimbang kauripan, sarta sêsanggêman iku kanugrahan kang pinangkane saka kaswargan."";","Yudhisthira tetep njaga keyakinan yèn kabêcikan luwih utama tinimbang urip, sanadyan ing tengah-tengah kasulitan."
"Kaprabon, anak jalêr, suwur tuwin kasugihan, sadaya punika ajinipun dèrèng satimbang kalihan bagiyaning piwulang kasunyatan ingkang kaping nêmbêlas. Nanging Bima dèrèng narimah, taksih anggêgasah supados kalampahana prang kalayan têmbung anyêrikakên manah, ngantos Yudhisthira sêrêng wangsulanipun: manawa kalakon  prang, sira bakal tandhing lan Bisma, Drona, Krêpa sarta Karna, măngka sira ora mênang lan kabèh mau.;","Bima tetep nginginkan perang, nanging Yudhisthira ngandhakake manawa dheweke bakal kalah lawan pihak mungsuh."
"Ing ngriku Bima sawêk kèndêl anggènipun mangicuk-icuk, kalihan sakalangkung rudah ing panggalihipun. Ananging sanalika punika ugi Wiyasa rawuh, lajêng anganthi Yudhisthira misah para kadang, dhawuh supados Prabu Yudhisthira matah Arjuna angupaya dêdamêling dewa, saha amêdharakèn kawruhing para dewa, bab anandukakên dêdamêl, murih lajêng kawarahakên gêntos dhatêng Arjuna. Wasana Sang Wiyasa mrayogèkakên, salêbêtipun Arjuna botên wontên, para Pandhawa samia alêlana dhatêng ing pundi-pundi.;",Bima pungkasane nyadari kenyataan lan nampa yèn padha ora bisa ngindhari takdir.
"Sapêngkêripun kang eyang, Yudhisthira enggal animbali Arjuna, lajêng kawêjang kados ingkang sampun kawêdharakên dhatêng sariranipun, salajêngipun Arjuna nuntên kadhawuhan marêk dhatêng Kaendran, wigatos nyuwun dêdamêling dewa.;",Wiyasa maringi pitutur marang Yudhisthira kanggo nyiapake Arjuna supaya bisa ngadhepi déwa lan njupuk piwulang luwih lanjut.
"Sasampunipun pamitan dhatêng para kadang, tuwin dhatêng Dèwi Krêsna, sarta para brahmana asêsanti, ing ngriku angkatipun sang sudira panêngah Pandhawa, datanpa kanthi dhatêng parêdèn Imalaya, sarta nêdya anginggahi pucakipun ingkang agung linimput ing salju. Ing nalika lampahipun dumugi ing Indrakila, Arjuna midhangêt suwantên ingkang manguwuh supados kèndêla, sarêng katolèh katingalan, manawi ingkang manguwuh wau satunggaling pandhita, ingkang tejanipun sumorot lênggah sangandhaping mandira. Pandhita wau dhawuh supados Arjuna anilar langkapipun, awit Arjuna sampun angancik laladaning padunungan ingkang rahayu prabawanipun. Ananging Arjuna botên purun pisah dêdamêl, sanadyan ngantos marambah-rambah anggènipun angèngêtakên, dangu-dangu lajêng kabadharan dados Sang Hyang Indra, paring nugraha dhatêng Arjuna.;",Arjuna nerusaké perjalanan lan ketemu pandhita sing menehi pituduh babagan tujuan urip lan kamulyan.
"Arjuna amarikêlu, matur nyuwun dêdamêling dewa. Sang Hyang Indra mèsêm, botên kaparêng paring dêdamêl, amung Arjuna badhe kadunungakên wontên ing salah satunggaling padunungan minulya. Ingkang tamtu dados pangajêng-ajêngipun Arjuna.;",Arjuna nampa berkah saka Hyang Indra kanggo nerusake misiné lan nyiapake awaké kanggo masa depan.
"Nugraha makatên sanès pangajêng-ajêngipun Arjuna, amargi para kadangipun taksih sami sangsara wontên ing wana. ing nalika wau Hyang Indra ngandika: manawa sira wus bisa andulu kang anetra sarta waja têtêlu, iya Sang Hyang Siwah, Gustining Sagung Dumadi, o, gèr, ingsun mêsthi banjur matêdhakake sakèh gêgaman kaswargan, mula ngangkaha bisa andulu pasuryane ratuning dewa, amarga mung sarana iku hèh atmajane Kunthi, bisane kasêmbadan  pangarêp-arêpira. Sasampunipun ngandika makatên, Sang Hyang Indra musna botên katingalan, Arjuna kantun anggana lajêng nêdya ambangun tapa wontên ing ngriku.;","Arjuna nglampahi sangsara ing wana, lan Sang Hyang Indra ngandika yèn Arjuna badhé nampi sih-rahmat dhatêng kaswargan sawise nglakoni tapa."
"Saèstunipun ijêngandika taksih sami botên kasupèn bilih nalika wana Kandhawa kabêsmi, Sang Hyang Indra ngatingali dhatêng Arjuna, lajêng sagah manawi badhe angganjar dêdamêl kaswargan dhatêng Arjuna, samăngsa Arjuna sampun kawasa andulu Bathara Mahadewa. Kasagahanipun Sang Hyang Indra makatên wau samangke andungkap kalampahan, ananging Arjuna kêdah sagêd anglaksanani rumiyin sêsanggêmanipun, mila Arjuna amasuh sarira, murih kalêksanan sagêd andulu ratuning dewa. Sakawit amung dhahar ron tuwin wowohan sawatawis, sabên dintên kasuda sakêdhik-sakêdhik, sarêng sampun tigang wulan, lajêng botên dhahar babar pisan. Kalêksanan Arjuna sagêd mangrèh sariranipun, botên kados tiyang ing jaman samangke, lêstantun dados boyonganing badanipun, punapadene Arjuna wuninga, manawi gêsang punika botên gumantung wontên ing têdha. Bathara Mahadewa mindha tuwaburu  marêpêki Arjuna. Ing nalika wau Kerata priksa wontên raksasa mindha wraha badhe anubruk dhatêng sang tapa, Arjuna ngadêg lajêng amênthang langkapipun. ;","Sang Hyang Indra nonton Arjuna sampun siyap nampi pasrawunganing Bathara Mahadewa, nanging Arjuna kedah nglampahi tapa langkung rumiyin."
" Kerata manguwuh supados sampun kajêmparing, amargi sumêrêpipun dhatêng wraha wau rumiyin piyambakipun, nanging pêpèngêtipun Kerata botên pinaèlu, Arjuna lajêng anglêpasakên jêmparing, ingkang sinarêngan dening Kerata. Arjuna pêpèngêt dhatêng Kerata, bilih Kerata purun anyêlaki bathanging wraha, tamtu pinêjahan, amargi Kerata anêrak anggêring tiyang bêbêdhag. Kerata mèsêm, wangsulanipun: awit piyambakipun ingkang amêjahi, mila piyambakipun sampun mirantos nêdya lumawan prang. Arjuna enggal anjêmparing dhatêng tuwa buru, nanging botên anêdhasi, Kerata mèsêm sarwi sêsumbar, supados Arjuna angêtog kadibyanipun. Arjuna angudani jêmparing, ngantos têlas jêmparingipun, ewadene datan wontên ingkang anêdhasi. Arjuna sigra angrukêt, pangangkahipun nêdya pinupuh ing gandhewa, nanging lajêng pinangkis, gandhewanipun Arjuna kaplêsat, Arjuna anarik pêdhang, ananging ugi lajêng tugêl. Saya liwung krodhanipun Arjuna, sadhengah ingkang cêlak nêdya kangge gêgaman: sela, kajêng, tuwin sanès-sanèsipun malih, dipun sawatakên, nanging Kerata botên mingkêt saking panggenanipun kalihan mèsêm, wêkasan Kerata dipun goco, lajêng winalês, goco-ginoco,  sêndhal-sinêndhal, dangu-dangu lajêng rangkus-rinangkus sarta bantin-binanting, wêkasan Arjuna kajunjung kinêplèkkên ing siti ngantos kantaka.;","Arjuna tetep semangat ngupadosi kekuatan, sanajan sampun ana alangan saka Kerata."
" Satanginipun saking kantaka Arjuna botên nêdya umangsah malih, ananging enggal mundur lajêng mêndhêt lêmpung kadamêl rêcanipun Hyang Mahadewa, sasampunipun dados, lajêng sinungkêman ngarsanipun, tuwin kinalungan sêkar rinonce. Nanging uncèn-uncèn sêkar wau lajêng musna, katingal kumalung ing lungayanipun Kerata. Sang Arjuna anggarjita jroning wardaya: baya iki Bathara Mahadewa, mila enggal sumungkêm ing pada, sarwi minta aksama, dene ngantos kamipurun lumawan prang, kabêkta saking kirang waspada. Hyang Mahadewa kabadharan, lajêng paring nugraha dhatêng Arjuna, punapadene Hyang Mahadewa andhawuhakên kaluhuraning pribadinipun. Satêlasing pangandikanipun Hyang Mahadewa, Arjuna winêjang mantra manawi anandukakên pasopati, dhawuhipun Hyang Siwah dhatêng Arjuna: nadyan para têtungguling dewa botên wontên ingkang wuninga dhatêng pangwasa punika. Pasopati lajêng anyêlaki Arjuna, kados nalika Sangkara antuk ganjaran dêdamêling dewa. Sasampunipun matêdhakakên gandhewa Hyang Siwah tumuntên botên katingalan.;","Arjuna nampi sih-rahmat saking Hyang Mahadewa, ngantos saged ngadhepi musuh kanthi kekuatan anyar."
"Salêbêtipun Arjuna taksih anjêngêr kasaru rawuhipun Bathara Indra, Bathara Waruna, Bathara Kuwera, tuwin Bathara Yama, kaayap dening para dewa nayaka saandhahanipun. Bathara Yama matêdhakakên gadanipun, Bathara Waruna maringakên palu rante, Bathara Kuwera paring dêdamêl ingkang anêngsêmakên, inggih punika manawi kalêpasakên, mêngsahipun lajêng tilêm, dene Sang Hyang Indra angganjar rata titihanipun, saha dhawuh supados lajêng tinumpakan kangge minggah dhatêng kaswargan. Sarêng para dewa sampun botên katingalan, rata tumurun, Arjuna sêsuci lajêng mêmuji ing dewa, wontên pucaking Indrakila. Saparipurnaning anggènipun manêmbah, Arjuna aminggah ing rata cahya, rata mêsat anggayuh gêgana. Ing nalika wau Arjuna aningali alam ingkang sumorot, manawi katandhing kalihan kawontênan ing dunya kadi pajaring kartika. Arjuna botên kasamaran, bilih punika Sanarawati kithanipun Sang Hyang Indra. Arjuna lumêbêt ing kitha wau, kapapakakên dening para dewa lajêng angurung-urung lampahipun Arjuna. Sarêng dumugi sangajênging singangsananipun Sang Hyang Indra, Arjuna enggal anyungkêmi padanipun. Arjuna katarik dhatêng dhampar sakiwanipun  Sang Hyang Indra, kaparingan palu galudhug tuwin balêdhèg, agêmipun Sang Hyang Indra, sarta kadhawahan lêrêm wontên ing swarga, tuwin puruhita dhatêng Citrasena, narendraning gandarwa, juru lêlagon tuwin gêndhing ing kaswargan, pikajêngipun kawruh bab cacah, swara, tuwin laras .;","Para dewa maringi hadiah dhatêng Arjuna, lan ngidini Arjuna ndeleng swarga, nampi anugerah saking Hyang Indra."
"Nadyan Arjuna miturut sarta têtêp dhatêng kawajiban ingkang sinangkulakên, salêbêtipun puruhita wontên ing kaswargan ngantos gangsal warsa, ananging panggalihipun anggung kaèngêtan dhatêng para kadang ingkang wontên ing dunya, anggènipun andalajah sawawêngkoning wana, dununging anggenipun kakendhangakên. Sadèrèngipun kaparêng wangsul, Arjuna dinadar, punapa manahipun ugi sukci kados badanipun. Dèwi Uruwasi, têtungguling widadari, ingkang kadi sasăngka purnama, kautus ngrancana dhatêng Arjuna. Kacariyos sarêng Arjuna priksa dhatêng Dèwi Uruwasi sigra lumajêng amarêpêki, sadumugining ngarsanipun lajêng sumungkêm ing kisma kadi anggènipun angurmati dhatêng lêluhur ingkang anurunakên bangsanipun. Utawi kadidene pangaji-ajining anak jalêr dhatêng biyungipun, pangaji-aji langkung saking samantên sampun botên wontên malih.;","Arjuna tansah eling dhatêng tugasipun sanajan wonten ing swarga, déné Dèwi Uruwasi nyoba nggodha Arjuna nanging boten kasil."
"  Nanging Dèwi Uruwasi sangêt botên rêna, punapa darunanipun dene manungsa punika sêsrawunganipun botên rumakêt. Arjuna kesah, cariyos dhatêng Citrasena punapa ingkang mêntas kalampahan, Citrasena lajêng matur ing Sang Hyang Indra, Sang Hyang Indra nugrahani dhatêng Arjuna: kagawa saka sabaran  miwah bisane mangrèh marang pribadine, kongsi kaya rêsi. Sotipun Hyang Indra wau kababaripun lajêng dados nugraha, amargi sarêng dumugi tigawêlas taunipun anggèning kabucal, Arjuna botên kasumêrêpan bilih satriya, mila rahayu. Ing nalika wau Hyang Indra amatah Maharsi Lomasa, kautus dhatêng marcapada manggihi para Pandhawa, paring pawartos karaharjanipun Arjuna, sarta andhawuhakên supados para Pandhawa anjajah saliring panggenan kang sukci-sukci. Sadèrèngipun Arjuna wangsul dhatêng marcapada, badhe anyirnakakên asura langkung rumiyin, sabibaring prang sawêg nêdya wangsul nunggil kalayan para kadang. Maharsi Lomasa mangkat kautus manggihi Yudhisthira dalah para ari. ;","Hyang Indra maringi ganjaran dhatêng Arjuna amargi kesabaranipun, nglantaraken Arjuna bali dhatêng donya, lan Maharsi Lomasa maringi pawartos dhatêng Pandhawa."
"Tiyang sagêd angintên-intên piyambak, kados punapa lêganing manahipun para Pandhawa mirêng pawartos, bilih sadhèrèkipun ingkang sangêt dipun trêsnani punika sagêd anglêksanani sapiwêlingipun, mila kalayan sakalangkung inggaring panggalih, Yudhisthira lajêng pangkat nêdya andalajah sagung pasukcian  anglêksanani dhawuhipun Sang Hyang Indra, kairit dening Maharsi Lomasa  sasampunipun dangu anggènipun lêlana, wêkasan dumugi ing wêwêngkoning Imalaya, parêdèn   ing Kelasa, tilas pratapanipun Sang Nara kalihan Narayana. Pandhawa lêrêmipun wontên ing ngriku ngantos sawatawis dangu, kalayan sênêng tuwin têntrêming panggalihipun.;","Pandhawa nglêksanani dhawuhipun Sang Hyang Indra, ngantos dumugi Ing Imalaya lan lêrêm sawetawis dangu ing Kelasa."
"Ing satunggaling dintên wontên prahara agêng, sasirêping prahara maèwu-èwu sêkar tunjung ingkang kadi sinêbar ing sakiwa têngêning palêrêmanipun. Saking sêngsêmipun dhatêng endah saha aruming gandanipun, Dèwi Drupadi lajêng mangatag dhatêng Bima supados kapêndhêtna panunggilanipun sêkar wau. Bima pangkat ngalèr ngetan minggah ing rêdi, samargi-margi tansah abăndayuda kalayan kewan galak, ananging sadaya kasoran dening Bima, mila lêstantun lampahipun anjog ing wana tarataban. Ing ngriku katingal wontên margi alit, mila lajêng dipun purugi. Anoman ugi putranipun Bathara Bayu kados Sang Bima, saking anggènipun badhe ngatingalakên lêlabêtan dhatêng kadangipun, angèngêtakên: kasasar aja liwat ing kono, marga dalan iku ora kêna liniwatan ing wong kang isih kêna ing pati. Bima anyêlaki, kados padatanipun mirantos badhe lumawan prang, sarta manguwuh sora supados tangiya dhatêng kêthèk ingkang katingalipun tilêm punika. Anoman ngêlèkakên netranipun sêmu taksih sangêt arip, sarwi anggrêsah dene kasar têmên anggènipun anggugah, ing ngriku lajêng sanjang dhatêng satriya nèm-nèman wau, manawi margi ingkang dipun langkungi punika, marginining para dewa, mila amung para ambangun tapa ingkang kenging langkung ing ngriku.;","Pradara punika agêng, Bima anglêksanani, ananging Anoman ngêlèkakên ngantos salamet ngingalên margi."
" Bima pitakèn sintên ta naminipun, sarta mratelakakên nami tuwin bangsanipun piyambak kalayan sêmu ladak, wangsulanipun Anoman: ingsun iki kêthèk: sêmu tumambuh, tuwin angèngêtakên, manawi badhe wilujêng prayogi tumuntên wangsula. Kalihan wêngis kêdalipun Bima mangatag supados sumingkir, nanging Anoman mangsuli manawi badanipun sakit kangge ngadêg, Bima kêncêng badhe nglajêngakên lampahipun, mila Anoman ingkang rewa-rewa sakit badhe sumungkir, lajêng sanjang supados kalajêngna lampahipun, nanging murih sampun ngantos ngidak buntutipun, prayogi manawi buntutipun kasingkirna. Bima lajêng anyandhak buntuting wanara kalayan astanipun kiwa, ing sêmu karèmèhakên, nanging sarêng badhe kajunjung Bima botên kuwawi. Lajêng kacêpêng tangan kalih, ewadene ebah kemawon botên, Bima angêtog karosanipun, ngantos karingêtipun daleweran, buntuting wanara mêksa botên kangkat, Bima lajêng linggih sangajênging wanara ingkang linangkung wau, kalihan angapurancang, angrêrêpa pitakèn, piyambakipun wau sintên, mangsuli manawi nama Anoman, senapatining  wanara, ingkang sampun mêmitran kalayan Sang Rama, satunggaling awatara.;","Bima pitakên nama Anoman, lan manawi sampun luwih, Anoman punika senapati wanara."
" Ing nalika wau sadhèrèk kêkalih punika sih- sinihan sarta Anoman anêdahakên margi ingkang kêdah dipun langkungi dening Bima, sarta lajêng musna. Bima anglajêngakên lampahipun, ngantos kapêntok ing lèpèn, wêkasan dumugi ing talaga ingkang sakalangkung kathah tunjungipun. Ananging sarêng Bima badhe amêthik sêkar, wontên sagêlênganing raksasa ingkang anyêlaki sarwi cariyos, manawi talaga punika kagunganipun Bathara Kuwera, mila botên kenging tiyang mêthik sêkar bilih botên saking palilahipun, Bima botên kadugi nêdha dhatêng salah satunggaling manungsa, punapadene Bima lajêng nêdya nyêmplung dhatêng ing talaga wau. Para ingkang rumêksa narajang dhatêng Bima, tinadhahan ngantos maatus-atus raksasa ingkang pêjah dening gadanipun Wrêkudara, sisaning pêjah sami lumajêng nyuwun pitulunganipun Bathara Kuwera. Nanging Bathara Kuwera gumujêng sarta Bima pinarêngakên angundhuh sadaya bilih saking panêdhanipun Dèwi Krêsna.; ","Bima anggêbèkaken alitipun Bima, ananging saking margi kaanggep prasaja."
"Sawangsulipun Bima, Yudhisthira tuwin ari kêkalih, punapadene Dèwi Krêsna lajêng kagendhong dening Gathutkaca, inggih raksasa putranipun Bima, napak jumantara kabêkta dhatêng sukuning rêdi Gadamadana, ing ngriku sakalangkung anêngsêmakên, mila lajêng sami nêdya lêrêm ing ngriku ngantos wangsulipun Arjuna. Nanging sarêng sampun angsal sawatawis dintên, dhawuhing dewa sadaya kêdah wangsul dhatêng pratapanipun Rêsi Nara kalihan Narayana, sasampunipun kêdah dhatêng pratapan kêkalih. Sadaya miturut, mêdal ing margi ingkang sampun katêdahakên, samargi-margi ugi kathah sangêt lêlampahan ingkang dipun lampahi, wêkasan dumugi ing rêdi Mèru, dêdunung ing ngriku ngantos sadhatêngipun Arjuna. Ing satunggaling dintên, nêdhêngipun para Pandhawa sami wiraosan bab kawontênanipun Arjuna, katingal wontên rata agêng titihanipun Sang Hyang Indra tumurun saking awiyat, katumpakan dening Arjuna sarwi angendhong jêmparing sarta amangku gandhewa pêparinging dewa. Sarêng sampun cêlak Arjuna mancolot, lajêng manêmbah dhatêng Dumeya, Yudhisthira tuwin Bima. Kados punapa sami bingah ing panggalihipun sarêng apêpanggihan, dados pêpisahanipun wau sampun kapêngkêr, sarta gêgayuhan anggènipun sami lêlanabrata punika sampun kasêmbadan .;",Sang Hyang Indra ingkang anindakên margi lan sintên niku sami dipun paringi dhèwèning Arjuna.
"Cundhukipun wontên ing ngriku para Pandhawa ngantos kawan taun, sadèrèngipun wontên ing ngriku, sampun nêm taun, dados anggènipun kakendhangakên sampun angsal sadasa taun,  lêlana malih urut parêdèn ngantos sataun kalayan rumaos sakalangkung mulya, ngantos dumugi têpining Saraswati, kèndêl ing ngriku ngantos sawatawis dangu.;",Pandhawa padha lampah kanthi sawatara ngantos dhatêng Saraswati.
"Karantên sampun têlas wêwangên anggènipun kakendhangakên amila para Pandhawa lajêng nêdya wangsul dhatêng wana Kamyaka. Sadhatêngipun ing Kamyaka, Sri Krêsna amapakakên, saking anggènipun badhe anyobi panggalihipun Yudhisthira, Sri Krêsna lajêng mrayogèkakên supados Yudhisthira amêpak wadyabala sagêgamaning prang. Dene ingkang minăngka senapatinipun Sang Balarama, kadangipun sêpuh Sri Krêsna, lumurug dhatêng Astina. Ananging Yudhisthira puguh, wangsulanipun: sasampunipun kalampahan kalihwêlas taun wontên ing wana, kêdah anamur warna ngantos sataun, sasampunipun punika nyuwun pitulunganipun Sri Krêsna. Manawi botên nyuwun pitulunganipun Sri Krêsna, sintên malih ingkang dipun suwuni pitulungan. Sutaning Pandhu botên purun nyimpang saking margining kasêtyan, awit para Pritaputra saking kasaenan tuwin sukcinipun, punapadene sawadyabala saha kulawarganipun, sami ngakêni bilih amung Sri Krêsna pangayomanipun.;",Krêsna ngajêngaken Pandhawa ngajêng mugi dadi kabêktèn.
"Nêdhêng ramenipun anggèning sami wiraosan, kasaru rawuhipun  Maharsi Markandheya, para Pandhawa punapadene Sri Krêsna sami angurmati, saha lajêng angancarani lênggah. Sasampunipun tata lênggah, Sri Krêsna matur ing sang maharêsi, kaparênga amêdharakên tataning watak utami, tumrap para narendra, para pawèstri tuwin para pandhita.  ing ngriku sang maharsi amêdharakên pitêdah warni-warni, nanging ingkang kula pêthik ing mriki amung saprakawis.;",Pandhawa dhatêng Sri Krêsna ngajêng nglêksanani pitakèn lan dhêdhêsan.
"Yudhisthira mitêrangakên, wêwatakan kados punapa, ingkang prayogi dipun lampahi. Dhawuh wangsulanipun: anindakna kautamèn dhatêng sagunging dumados, sarta tansah mangangkaha prayoginipun sadaya wau. Ingkang sih dhatêng sagung tumitah, tuwin sampun anangsaya dhatêng sadaya wau. Sampun ngantos kirang pangatos-atos manawi ngandika, ingkang nalăngsa, ingkang santosa pamasesanipun dhatêng ardaning panggalih, punapadene sampun kêndhat anggènipun paring pangayoman dhatêng tiyang sanagari. Ngangkaha kautamèn, tuwin ambirata saliring dosa, sarta ingkang bêkti dhatêng lêluhur saha para dewa, sampun ngantos tumindak ingkang botên kanthi kawêwekan, sarta anglêbura dosa sarana angêgungakên wêlas asih. Kalisa dening ambêg adigung, ingkang andhap asor, sadaya wau wêwatakan  ingkang prayogi ing atasipun panjênêngan nata. Manawi sawarnining kadunyan anangsaya, mugi ingkang santosa, manawi makatên yêkti kamulyan ingkang ginadhangakên paduka. Makatên kawontênanipun watak sae ingkang kawursita wontên ing sêrat piwulang luhur.; ",Yudhisthira ngêwrataken dhawuh agêng ring panggalih.
"Tumrap para pandhita kados ing ngandhap punika: pandhita kêdah amusthi dêdamêl têtiga, sêmanggêm mêpêt pangandika, akudhung mêrang kaanam, gundhul, anyandhang klikaning kajêng utawi lulanging kewan. Têtêp dhatêng sêsanggêman, badanipun sukci, kurban latu, manggèn wontên ing wana, saras badanipun, ewadene sadaya wau sampun tanpa guna, manawi botên sukci manahipun, luhuring budi, sampun ngantos anglampahi dosa ing dalêm tindak, manah tuwin cipta, makatên wau sajatining pandhita ingkang dêrêng kasutapanipun. Dados sanès tiyang ingkang anangsaya badan, sarana angêblêng  tuwin sapanunggilanipun malih. Tiyang ingkang kirang rumêsêp dhatêng kadang warganipun, punika botên sagêd kalis dening dosa, sanadyan badanipun sampun sukci, sintên ingkang manahipun wangkal têtela mêngsahing kasutapan, nadyan atapa brata, punika botên nama anyingkur kamulyan ing dunya.; ",Pandhita kêdah anglêksanani pangandika kanthi budi luhur.
"Sintên ingkang tansah sukci, saha kêbak dening kautamèn, nadyan sujanma wau angêgungakên katrêsnan, inggih punika sajatining muni. Malah ngantosa tiyang wau taksih nunggil kalihan kulawarganipun, botên sagêd kalepetan dosa. Pasa tuwin subrata sanèsipun malih, punika botên dados panglêburing dosa, nadyan kados punapa anggènipun anglêlêsu anggaringakên badanipun, amargi punika amung daging tuwin rah kemawon. Sintêna tiyangipun, ingkang botên rahayu budi, amung nyênyakit sarira, sarana cêcêgah, punika lampah pamuta tuli. Angurang-ngurangi iku, sanadyan apa bae kang kinarêpake, yèn sarana sarupaning laku kang mangkono mau ora dadi jalaraning uwal saka dosa.;","Sing suci lan kebak kautamèn ora kalebu dosa, sanajan sujanma nampa katresnan. Pasa lan subrata ora dadi dosa, amarga mung badan lan daging."
"Sing sapa kang angsung pangan wong kaluwèn, lan sapa bae kang angadêgake omah, kanggo pamondhokaning sadhengah wong kang têka, iku ginantungan ganjaran marga saka sêsajine mau Kadospundi dene jêjaka Hindhu ngupaya puruhitan dhatêng agami sanès, sêrat-sêrat sukcinipun piyambak sampun angêwrat dêdongengan pintên-pintên ingkang amarah prakawis kautamèn.;","Sapa kang angsung pangan lan ngadegake omah, bakal entuk ganjaran kanggo sêsaji kasebut."
" Kunêng ingkang sami wiraosan saha dêdongengan, kados ta cariyos lêlampahanipun Brahmana Kusika anggènipun amulang dhatêng juru ngupaya paksi kang ambêg utami . Gêntos ingkang winiraos, Prabu Sangkuni kalihan Karna tansah angojok-ojoki, supados Duryudana martuwi dhatêng para Pandhawa, wigatos amung ngangkah Pandhawa nyumêrêpana kamulyanipun Duryudana, ngantos èngêt dhatêng sangsaraning kawontênanipun, amrih lajêng kuwur manahipun. Saking anggènipun nêdya anilapakên sang prabu Drêtarastra, Karna mrayogèkakên, supados Duryudana pamit kang rama, badhe sêsaji dhatêng wana Dwita tilas padununganipun para Pandhawa. Ananging Prabu Drêtarastra ugi mirêng manawi padununganipun para Pandhawa botên têbih saking ngriku, mila lajêng dhawuh supados Duryudana utusan kemawon, sampun ngantos lumampah piyambak, Sangkuni sumambung ing atur, manawi badhe botên anyêlaki padununganipun para Pandhawa, pratela api-api prasêtya botên nêdya pinanggih kalihan para sutanipun Pandhu. Mila Prabu Drêtarastra paring palilah. Duryudana lajêng bidhal, kadhèrèkakên wadyabala agêng sangkêp sagêgamaning ajurit.; ",Kisah Brahmana Kusika ingkang ngupaya paksi minangka conto dhatêng agami. Sangkuni lan Karna ngarahake Duryudana nglawan Pandhawa.
"Samargi-margi para Kurawa tansah mangun suka, ingkang warni-warni sarananipun, sarta nacahakên wadyabalanipun, ngantos dumugi sacêlaking  talaga sukci ing Dwita wana, padununganipun para Pandhawa. Ing nalika pacalanging lampah wiwit lumêbêt ing wana, sakubênging talaga sukci wau rinêksa dening para gandarwa, margi botên kenging kaambah, awit ratuning gandarwa sampun rawuh saking anggènipun lêlana, mila wana kadhawuhan rumêksa sampun ngantos kalêbêtan tiyang mănca. Ananging Duryudana mêksa badhe anglajêngakên lampahipun, mila lajêng dados prang agêng. Para Kurawa kathah ingkang katiwasan, malah Karna ingkang kasantosanipun kadi sela karang, dangu-dangu mêksa kapalajêng. Dene Duryudana amargi botên purun oncat lajêng katawan, punapadene Dusasana sarta sanèsipun malih lajêng sami kawarăngka. Wadyabalanipun Kurawa ingkang kapalajêng wau sami ngungsi dhatêng Pandhawa, supados dipun ayomi. Sugal wangsulanipun Bima, malah angundhat-undhat, sarta pratela manawi botên purun amitulungi. Ananging Yudhisthira lajêng dhawuh: iki dudu mangsane angêcapake wicara wêngis, sarta lajêng ngandika, sanadyan kadange iku mungsuhe garêjêgan, nanging iya kudu angluhurake wajibing kêkadangan, yèn kadange mau kamungsuh dening wong liya.; ","Para Kurawa ngupaya perang ing Dwita wana, nanging Duryudana dipengaruhi Sangkuni lan Karna kanggo tetep melu perang."
"Yudhisthira dhawuh supados para ari sami sawega dêdamêl, sarta lajêng pangkat angrêbat Duryudana sakadangipun ingkang sami kawarăngka. Para gandarwa botên purun angluwari boyonganipun, mila Pandhawa lajêng narajang ing para gandarwa, têmah sami pêpêrangan ngantos ratunipun angêdali kapapagakên dening Arjuna, prang rukêt ulêng-ulêngan, nanging Citrasena lajêng angèngêtakên pamitranipun, Arjuna pitakèn, punapa sababipun têka prang kalihan Duryudana. Citrasena pratela anggènipun marăngka Duryudana punika amargi kalampahanipun dhatêng ing ngriku wau, prêlu badhe mangerang-erang dhatêng sangsaraning Pandhawa. Sakawitipun Citrasena botên nayogyani manawi boyonganipun kaaturakên Yudhisthira, nanging sarêng sampun nyariyosakên asoring cidranipun Duryudana dhatêng Pandhawa, Citrasena lajêng anglilahakên, amargi Pandhawa amung sumendhe ing pêpasthèn. Ing nalika wau Yudhisthira tansah angasih-asih supados gandarwaraja tumuntên angluwarana dhatêng Duryudana, sasampunipun Duryudana sakadangipun linuwaran, Yudhisthira pêpèngêt dhatêng Duryudana kalayan mangarah-arah: o kakangmas, sampun anindaki pandamêl ingkang botên prayogi malih. Amargi sintêna ingkang botên prayogi pandamêlipun, punika botên sagêd manggih kabêgjan, dhuh turasing băngsa Kuru, mugi lêstantuna nugraha sakadang warga, manawi kaparêng ing panggalih suwawi lajêng wangsula dhatêng praja, paduka botên dadak manggih sangsara nglampahi dados boyongan. Narendra kang sadu budi wau kalampahanipun pêpèngêt makatên, amung saking angèngêti, manawi Duryudana punika anunggil rah kalihan sariranipun, sarta dhumawah ing kasangsaran margi saking kalintunipun.;","Yudhisthira ngarahake supaya ngleksanakake kabijakan kang leres, sanajan mungsuh kang ora purun patuh."
"Duryudana kesah kalayan nawung prihatos, sapisan dene kawon anggènipun prang, kaping kalihipun angèngêti anggènipun dipun luwari. Nalika Duryudana lênggah amargi sampun tanpa karêkat, saking sangêting rudatos, Karna anyêlaki kalintu pangintênipun, Duryudana kamanah manggih unggul, mila mangalêmbana dhatêng kalangkunganipun Duryudana, dene sagêd angawonakên gandarwaraja, ingkang Karna piyambak ngantos kapêksa anguncati. Măngka sayêktosipun Duryudana kawon, milanipun Duryudana lajêng nyariyosakên kawontênaning kasusahan, pratela bilih sêdyanipun punika sampun kasumêrêpan, tuwin Yudhisthira ngluwari sariranipun, dados sariranipun wau kapotangan gêsang dening mêngsahipun, ingkang kinuya-kuya. Gêsang makatên rumaos botên kadugi anglampahi, mila pangangkahipun badhe anganyut tuwuh sarana luwe, tuwin mrayogèkakên  Dusasana lajêng gumantos kalênggahanipun.;","Duryudana nyoba perang, nanging para gandarwa ora purun nulung. Arjuna lan Citrasena ngatur strategi nglawan Duryudana."
"Dusasana anyungkêmi sampeyanipun ingkang raka, sarwi karuna sarta prasêtya bilih botên nêdya gumantos kaprabon, punapadene mangarih-arih supados kang raka anyandèkna karsanipun makatên wau, lêstantuna ngasta pusaraning praja, minăngka pangayomaning para kadang warga. Karna matur malih sarta mratelakakên manawi para Pandhawa botên badhe damêl punapa-punapa kajawi amung anglampahi sadhawuhing ratunipun, punapadene Sangkuni mrayogèkakên supados Duryudana rukuna kalihan Pandhawa. Saha kaparingana pusakaning tiyang sêpuhipun minăngka ganjaran. Ananging Duryudana kêkah nêdya anglampus dhiri, lênggah ing sanginggiling rumput kusa, amawas pribadinipun, angèsthi kamuksan. Gêlênganing para danawa tuwin ditya priksa bilih sirnanipun Duryudana punika badhe anyuda karosanipun, anggèning mêmêngsahan kalihan para dewa. Mila sarana kasaktènipun ngatingali dhatêng narendra ingkang sangêt prihatos wau, sarta lajêng amambêngi karsanipun, ngaturakên kados punapa kalintunipun manawi ngantos anglampus dhiri. ;","Yudhisthira ngelingake Duryudana supaya ora nglanggar kewajiban, nanging Duryudana terus melu perang."
"Para danawa tuwin ditya sagah damêl unggulipun Duryudana anggènipun mêmêngsahan kalihan Pandhawa, sarta prasêtya badhe ambiyantu misungsung wadya  danawa sinêkti pintên-pintên ingkang badhe kalairakên dhatêng ing dunya pêparingipun mahiswara dhatêng piyambakipun, amêca manawi Sang Karna sagêd anyirnakakên Arjuna, dados Duryudana lajêng mangrèh bawana tanpa tanding. Pratela manawi piyambakipun punika prajuriting Asura, dene Pandhawa minăngka prajuriting dewa. Sarêng midangêt kasagahanipun para danawa tuwin ditya, Duryudana lajêng nyandèkakên anggènipun anganyut tuwuh, tuwin katêtangi kasudiranipun, enggal jumênêng anjangkêpakên dêdamêlipun, kondur dhatêng Astinapura.;","Duryudana krasa kasulitan nalika perang, amarga kahanan sing angel."
"Sawangsulipun saking wana, Karna lajêng lêlana andon yuda, anêlukakên pintên-pintên nagari, supados sami nungkul dhatêng Duryudana, sarta amargi saking anggènipun nêdya adamêl pamiwahaning sêsaji, inggih punika sêsaji dhatêng Wisrawa, murih lajêng sinêbut têtungguling para narendra. Ing batos nêdya adamêl rajasuya. Nanging tamtu botên kalampahan sadangunipun Yudhistira taksih gêsang. Anggènipun Karna badhe adamêl bingahipun Duryudana, lajêng prasêtya badhe acêgah daging, botên wisuh, ugi tamtu anyukakakên punapa ingkang katêdha ing tiyang, supados sagêd kalampahan anyirnakakên Arjuna.; ","Karna ngupaya nulungi Duryudana lan ngatur strategi, nanging kasuksesan ora bisa dicapai amarga pengaruh dewa."
"Prasêtyanipun Karna wau awon kadadosanipun, amargi Sang Hyang Indra nêdya amitulungi Arjuna, lajêng manggihi Karna, minta kotang kadewatan, tuwin antingipun Karna. Karna nêdya anêtêpi prasêtyanipun, dados kaecalan pirantosipun ingkang dados panulaking sadaya dêdamêl .;","Karna tumindak miturut prasêtyan, nanging amargi dewa, kahanan berubah lan nguntungake Arjuna."
"Duryudana botên sampun-sampun anggènipun mêmêngsahan kalihan Pandhawa, ananging botên wontên piawon ingkang sêsingidan ing batosipun, mila inggih badhe kalampahan prang. Kendhangipun Pandhawa sampun andungkap dumugi wêwangênipun, Yudhistira kataman cobi agêng bab utamining panggalihipun. Ing satunggiling dintên, wontên kidang ingkang sungunipun kacangkol ing bolongan upêt tuwin pangêburan prêsan kangge damêl mêrtega, gadhahanipun satunggaling brahmana, sarta lajêng katut kabêkta lumajêng. Brahmana nyuwun pitulunganipun para Pandhawa supados pirantosipun kangge damêl sêsaji sagêd pinanggih. Mila Pandhawa lajêng anutupi kidang wau. Ananging para Pandhawa lêpat anggenipun jêmparing, wêkasan katilapan, Pandhawa lajêng sami kèndêl pambujêngipun kalayan sakangkung sayah tuwin kasatan, Nangkula ingkang kautus  Yudhistira angupaya toya, botên dangu lajêng manggih sêndhang, Nangkula botên amaèlu dhatêng suwantên ingkang ngèngêtakên supados sampun ngantos ngunjuk toyaning sêndhang wau, sadèrènge anjawab pitakènipun, nanging lajêng angunjuk kemawon, mila anêmahi palasrta.;","Duryudana botên purun damêl prang kaliyan Pandhawa, nanging botên wontên rasa dendam, kènging dados perang. Pandhawa nampi pitulungan kidang, nanging kaping pisan mlebu, Pandhawa kepleset, Yudhistira ngupadosi, botên lami manggih toya, nanging Nangkula ora ngabantu."
" Sarêng Nangkula dangu botên wangsul, Sahadewa kautus ngupadosi, kawontênanipun ugi kados Nangkula. Lajêng Arjuna, sasampunipun nuntên Bima, kêkalihipun inggih sami kemawon kados Nangkula tuwin Sahadewa. Kacariyos sarêng ari sakawan pisan sami botên tumuntên wangsul, Yudhistira pangkat angupadosi, botên dangu pinanggih sampun dados kunarpa sadaya. Kalayan sangêt risaking panggalih anggènipun Yudhisthira ngupaya mêngsahipun, ingkang anyirnakakên para ari sakawan, ananging sarêng Yudhisthira nêdya wijik dhatêng ing bêlik, ingkang kacariyos ing nginggil, midhangêt suwantên ingkang prtela, manawi inggih ingkang nyuwantên punika ingkang anyirnakakên kadangipun sakawan, sarta lajêng pêpèngêt kados ingkang sampun-sampun. Yudhisthira pitakèn sarwi kagawokan, sintên ta piyambakipun wau. Ingkang nyuwantên punika paksi kran  wangsulanipun, manawi piyambakipun satunggaling yaksa, sarta pêpèngêt sampun ngantos  ngunjuk toyaning sêndhang sadèrèngipun Yudhithira anjawab pitakènipun.; ","Sahadewa ngupadosi Nangkula, Arjuna lan Bima padha, Yudhistira frustasi ora bisa ngupadi, nanging kawruh Yudhistira teka karo suwantên, banjur ngrembakakên yaksa, sing ngandharaken dhatêng yaksa kang duwe wangsul."
"Salami-laminipun Yudhisthira sagêd mangrèh sariranipun, mila lajêng mangsuli manawi sariranipun tamtu botên kapingin dhatêng darbèking liyan, dene pitakènipun, punika badhe kajawab sapêntoging kasagêdanipun. Yaksa takèn warni-warni, jawabipun Yudhisthira pratitis sarta cêtha, wasana pun yaksa kalêgan manahipun, ingkang minăngka pituwasipun yaksa badhe anggêsangakên sadhèrèkipun Yudhisthira salah satunggal, pundi ingkang kakarsakakên. Yudhisthira milih Sang Nangkula. Ananging yaksa mrayogèkakên Arjuna utawi Bima, awit Nangkula sadhèrèk sanès ibu. Narendra kang ambêg adil wau mangsuli: manawi botên karsa angrisak kasaenan kang luhur piyambak, inggih punika anegakakên garwaning sudarmanipun ngantos kacurêsan turun, pangandikanipun: pangajêng-ajêng kula, badhe anulak lêlabêtanipun biyung kula, pramila Nangkula kemawon dipun gêsangna malih.;","Yudhistira wis mangrèh wangsulan saka yaksa, nggampangaken pilihan Nangkula, nanging yaksa ngajak Arjuna lan Bima. Yudhistira ngajengaken kaadilan, kanthi pilihan Nangkula kanggo ditanggulangi."
"Ing ngriku yaksa wicantên: dhuh pêpêthinganing manungsa, amargi anggèn paduka sumingkir saking pandamêl ingkang anuwuhakên kasangsaran wau taksih langkung luhur tinimbang kabêgjan tuwin kasênêngan, mila para kadang paduka sadaya badhe sugêng malih. Para ari sakawan  pisan sami wungu saking seda kalayan tanpa sangsaya. Sarêng Yudhihthira nyuwun katrangan sintên dewa ingkang mindha paksi kran wau, amargi Yudhisthira namtokakên bilih sanès yaksa. Sanalika wau badhar dados Bhatara Darma, dewaning adil, sarta lajêng paring nugraha dhatêng putranipun kang ambbêg utami. Bathara Darma sagah paring ganjaran, Yudhisthira nyuwun, supados gadahanipun brahmana ingkang ical punika kawangsulna.;","Yaksa nyatakaken kasangsaran luwih dhuwur saka kabegjan, banjur Para Pandhawa sambet wungu saking mati. Bathara Darma maringi ganjaran lan ngluhurake Yudhistira."
"Pangandikanipun Bathara Darma: kang mindha warna kidang amlayokake upêt lan pangêburan martega darbèking brahmana iku: ingsun, prêlu arêp nyoba ing sira. Sarta lajêng marêngakên Yudhisthira nyuwun sanèsipun malih, aturipun Yudhisthira: manawi sampun kalihwêlas warsa anggèn kula wontên ing wana kalayan para kadang warga, salêbêtipun sataun anggèn kula namur kalayan ngalaya dhatêng ing pundi-pundi, punika sampun ngantos wontên tiyang ingkang sumêrêp dhatêng sajatining kawontênan kula. Bathara Darma angideni panyuwunipun, sarta lajêng dhawuh supados para Pandhawa sami lajêng dhatêng praja Wiratha, sanadyan namur warna kados punapa kemawon. Sarêng sampun dumugi mangsanipun para pandhawa tuwin Dewi Krêsna, pamitan dhatêng Dumeya sarta para brahmana sanèsipun, sasampunipun binarkahan, Pandhawa mangkat dhatêng Wiratha.;","Bathara Darma maringi ganjaran kanggo ngatasi masalah Yudhistira, kang ngupadi sisa. Yudhistira nerusake panyuwun lan Pandhawa lanjutake perjalanan dhatêng praja Wiratha."
"Duwi Pandhawa sampun sayuk saeka kapti, nêdya suwita Prabu Matswa narendra ing praja Wiratha, Sang Yudhisthira andangu dhatêng para ari sami badhe amindha punapa. Manawi sariranipun amindha brahmana, sêsilih, Kangka, dene ingkang badhe kagiyarakên kawruh ing atasipun kasukan dhadhu, pangangkahipun sagêda dados nayaka bagiyan lêbêt . Aturipun Bima, badhe lumêbêt dados juru olah-olah,  tuwin tukang gêlut, sêsinglonipun, Balawa. Sang Arjuna kèngêtan pangandikanipun Sang Hyang Indra tuwin sotipun Apsari Uruwasi, mila lajêng matur manawi badhe mindha warna tiyang wandu, supados sagêd nunggil kalihan para parêkanipun sang prabu, badhe anggiyarakên piwulang bêksa tuwin gêndhing saha kêkidungan, sêsinglonipun, Wrahatnala. Nangkula santun nami Grantika, badhe dados gamêl, dene Sahadewa sêsilih Tantripala, pangangkahipun badhe dados pangèn lêmbu. Nanging Dewi Krêsna pêparap Sarindri badhe dados juru andandosi para putri. Yudhisthira marêngakên sarta sampun botên nyumêlangakên  Dèwi Drupadi, amargi nêmtokakên pramèswari nata Wiratha tamtu sih. Dumeya sakancanipun para brahmana kadhawuhan ambêkta latu sukci dhatêng Drupada, tuwin ratanipun dhatêng Dwarawati, dene para abdi dhatêng Pancala. Kajawi Sang Dumeya sadaya botên wontên ingkang priksa ing pundi ingkang badhe dipun dunungi dening para Pandhawa.;","Pandhawa wis siyap, Yudhistira andangu para Pandhawa nglayani, ngalami laku kang nyenengake lan maringi pitulungan ing Wiratha."
"Para Pandhawa kalayan Dèwi Drupadi sami pangkat dhatêng Wiratha, dene dêdamêlipun, kasingidakên ing wit-witan agêng sacêlaking pasetran, wit wau lajêng kagantungan mayit, supados sampun ngantos wontên tiyang ingkang purun anyêlaki. Sasampunipun anyingidakên dêdamêl, Yudhisthira lajêng mêmuji dhatêng Bathari Durga ngatingali sarta paring nugraha dhatêng Yudhisthira, punapadene sanggêm badhe angayomi. Yudhisthira sampun antuk nugraha, mila lajêng amêndhêt dhadhunipun ingkang kadamêl saking jêne tuwin nawarêtna, lumêbêt dhatêng karaton Wiratha. Sangking bagusing suwarninipun, Prabu Madwa sakalangkung sihipun, ngantos lajêng kawisudha dados pangajênging nayaka. Bima dhatêng nyuwun dados juru olah-olah, ananging sang prabu ing galih kuwatos punapa kalênggahan punika sampun satimbang kalihan kawontênanipun, pramila lajêng katêtêpakên dados pangajênging juru rêratêngan.; ","Pandhawa lan Drupadi gabung menyang Wiratha, Yudhistira maringi pujian marang Bathari Durga, nampa ganjaran kanggo sukses lelampahan."
" Dèwi Krêsna mangangge sarwa kusut, anyêlaki kadhaton, sarêng pramèswari nata uninga, lajêng kadhawahan nimbali, dinangu pundi pinangkanipun, aturipun Drupadi badhe pados pasuwitan, awit sangking sulistiyaning warninipun Drupadi, anggènipun anampèni kados putrining narendra, botên kados dhatêng pawongan. Dhawuhipun pramèswari nata dhatêng Drupadi, sariranipun ajrih badhe nampèni pasuwitanipun, amargi sumêlang manawi sang prabu kagiwang dhatêng kamanisanipun, ingkang ing dunya tanpa sisihan punika. Ing nalika wau Drupadi sajarwa, bilih piyambakipun punika sampun semah, dene priyanipun gandarwa  sarta têtabuhan. gangsal, ingkang tansah angayomi, mila sampun saèstu gandarwa wau botên suka manawi wontên tiyang jalêr ingkang badhe angrêsahi. Pramèswari nata Dèwi Sudasena kaparêng ngabdèkakên, sarta sangêt aningali susilaning patrapipun Drupadi, sadaya sami kasamaran, bilih sorining nata. Botên watawis dangu, Sahadewa dhatêng, mangangge cara pangèn lêmbu, matur bilih badanipun sagêd sangêt angupakara lêmbu, mila lajêng katêtêpakên dados juru rumêksa lêmbu. Wasana Arjuna marêk sarwi mangangge pawèstri, nyuwun kadadosna gurunipun putri nata Dèwi Utari, prakawis bêksa ;","Dewi Krêsna mlebu kanthi pangayoman, Drupadi ngalami kabingahan saka peran-pribadi lan janji nangkèngin lan ngatur sesrawungan."
"Sanadyan Prabu Madswa sampun andugi, bilih kathah èmpêripun prajurit tuwin para nata tinimbang dados tiyang wandu, ewadene badhe kacobi rumiyin kasagêdanipun, mila lajêng kadhawahan lumêbêt dhatêng kaputrèn, amiwiti mulang para pawèstri. Wusana Nangkula dhatêng, matur ing nata bilih piyambakipun gadhah kasagêdan ngupakara kapal. Sang prabu kêparêng ing galih, Nangkula lajêng kadadosakên pangagênging gamêl, ing ngriku para Pandhawa amiwiti tigawêlas taunipun anggèning kakendhangakên. Taun punika anggènipun kêdah anamur, ing ngriku sakalangkung têntrêm, botên kasangsaya ing panandhang malih.;","Prabu Matswa ngerti upaya Nangkula kanggo ngalih ngupakara kapal lan dadi panyuwun kanggo peran gamelan, satemah kapilih ing praja."
"Salêbêtipun sadasa wulan para Pandhawa wontên ing karaton Wiratha angladosi sang prabu tuwin pramèswari nata, kawontênanipun kaaji-aji tuwin bêgja. Ananging sarêng ngancik angsal sawêlas wulan, godha agêng anangsaya para Pandhawa, karantên kadangipun sang prabu kang sêsilih Sang Kincaka, têtindhihing wadyabala, sangêt kayuyun dhatêng Dèwi Krêsna, sanadyan Dèwi Krêsna sampun pratela, bilih sampun karabi dening gandarwa gangsal tur sangêt trêsnanipun, ewadene adrêng badhe kagarwa. Kincaka matur dhatêng kang bakyu Dèwi Sudasena, supados Dèwi Krêsna kautusa  dhatêng padalêmanipun, sêngadi kadhawahan mundhut anggur. Kados punapa pambudidayanipun Sarindri, sagêdipun wande kautus, dados botên kacêcamah dening Kincaka, murih sampun aminihi lêlampahan ingkang kirang prayogi.;","Para Pandhawa nglampahi sadasa wulan ing karaton Wiratha, nanging sawisé sawêlas wulan, godha agêng anangsaya. Kincaka ngajak Dèwi Sudasena supaya Dèwi Krêsna dhatêng, nanging Dèwi Krêsna sampun katrima gandarwa gangsal lan tresna."
" Ananging tanpa damêl, awit pramèswari Dèwi Sudasena, sangking anggènipun badhe adamêl bingahipun kang rayi, Sarindri saèstu kautus. Dèwi Krêsna ing batos nyuwun pangayomanipun Bathara Surya. Sanadyan Dèwi Krêsna botên priksa, ananging sajatosipun Bathara Surya matah raksasa satunggal, anjangkunga sapurugipun Drupadi. Kincaka amapagakên kalayan sangêt lêganing panggalihipun, lajêng kadhawahan linggih. Dèwi Krêsna matur kalayan sangêt mangarah-arah, manawi dhatêngipun punika amung ngêmban timbalanipun pramèswari nata, kadhawahan mundhut anggur. Dèwi Krêsna kacêpêng tanganipun, nanging sarosa kinipatakên, inggal lumajêng wangsul, anjujug sacêlaking Yudhisthira tuwin Bima ingkang wêkdal punika pinuju wontên ngarsanipun sang prabu, Kincaka anututi kalihan sampun saputing driya. Sarindri kajambak rambutipun ngantos kalumah, lajêng dipun jêjêgi wontên ngarsanipun sang prabu. Raksasa ingkang angiringakên Dèwi Drupadi kalihan lêlimunan wau, lajêng ambanting sang Kincaka ngantos kalêngêr.;","Dèwi Sudasena ngrasa bingah amarga pamulang Dèwi Krêsna, nanging raksasa sing ngetutake ngganggu Drupadi. Kincaka nyoba nglindhungi, nanging ora kasil lan dipatèni."
"Kadospundi kawontênanipun Yudhisthira kalihan Bima, wêkdal priksa garwanipun ingkang sangêt dipun trêsnani kasiya-siya makatên wau. Tiyang lajêng sami sagêd andugi, kados punapa nêpsunipun Bima, nanging botên damêl punapa-punapa amargi mirêng panguwuhipun kang raka ingkang asrêp kadidene salju, makatên: he Balawa, apa kowe ora kêkurangan kayu kanggo urub-urub, yèn pancèn durung samêkta, mara banjur mêtua anêgor kayu. Drupadi sangking anggènipun badhe anêtêpi sêsanggêmanipun, mila kamipurun munjuk ing sang prabu, amargi anggènipun kacêcamah wontên ing ngarsanipun. Sang prabu ngandika: sariranipun botên uninga kadospundi purwaning prakawis nalika wontên ing jawi. Sang têtungguling nayaka anggènipun angluhurakên dhatêng sukcining manahipun Drupadi, langkung sangking rubedanipun Kincaka, Yudhisthira botên bibrah pangrèhipun dhatêng panggalihipun: Hèh Sarindri, aja suwe-suwe ana ing kene, nuli balia marang ngarsane gustimu, garwaning para satriya kudu kawawa nandhang prihatin, supaya migunani marang priyane, lan kudu nandhang saliring coba minăngka pisungsung marang sêsêmbahane, ing têmbe wadon mau bisa munggah ing kamulyan kang kaunggahan dening priyane. Para gandarwa priyanira sumorot kayadene  srêngenge.;","Yudhisthira lan Bima ngadhepi kabingahan Drupadi, nanging Yudhisthira ora nampa pitulung. Drupadi sabar, ngupaya ngatasi masalahé, ngingetake yèn wanita kudu ndhukung priya."
" Pangiraku ketoke kanêpsone iku ora dianggêp dalaning kautaman, mula ora age-age anulungi ing sira. O Sarindri: apa sira ora sumurup, yèn kabèh iki ana măngsakalane dhewe, dadi gonmu nangis iki kaya lêkase para dhalang, lan anggêmpal tata têntrêming karaton, mara Sarindri: balika marang dhatulaya, gandarwa lima iku mêsthi bakal gawe lêlakon kang anyênêngake pikirira, lan dhèwèke mêsthi ambirat kasusahanira, lan êndi wong kang dosa marang sira, bakal katiwasan.;","Dèwi Krêsna ngelingake Sarindri supaya ngerti manawa kabèh iki mung bagian saka karmane dhewe, lan ora kudu nglawan."
"Pêdhêsing wangsulanipun Dèwi Krêsna botên kenging cinăndra ing têmbung, nanging sanadyan kados punapa awratipun linampahan, ewadene Drupadi lêstantun sêtya dhatêng sêsanggêmanipun, wangsulanipun kados ing ngandhap punika: sadaya gandarwa semah kula, sangêt sihipun dhatêng kula, ananging amargi gandarwa ingkang sêpuh piyambak punika karêm dhatêng ngabotohan, mila sadaya kailês-ilês dening tiyang.;","Dèwi Krêsna ngandhakake manawa Drupadi tetep setya lan ora nglawan meskipun ana rasa sengsara, amarga kahanan sing ora bisa dielakke."
"Kalayan wicantên makatên wau, Drupadi mêdal saking pasewakan, nêdya pados pangayoman dhatêng gêdhong palênggahanipun pramèswari nata, ingkang sampum mirêng pawartos lêlampahanipun Dèwi Krêsna. Dalunipun Dèwi Krêsna ngupadosi Bima, nanging pinanggih  tilêm, dipun gugah sarta dipun cariyosi lêlampahanipun, sadaya wau botên sanès amung saking kalêpatanipun Yudhisthira. Kados pundi anggènipun gêsang manawi pawèstri sabên dintên kapêksa nyumêrêpi priyanipun, ingkang sayêktosipun putraning narendra, tur sampun jumênêng nata, măngka lajêng sami nambut pakaryaning băngsa sudra. Punapadene sariranipun piyambak, trahing awirya ingkang sampun dados sorining nata, samangke lajêng dados pawongan, kapêksa anyarup kêkonyoh, kangge angonyohi tiyang sanès, sarta kêdah lêlados kalayan angatos-atos, lajêng anêdahakên èpèk-èpèking astanipun ingkang kulitipun sakalangkung alus punika, sampun katingal kasap. Dupi mirêng wêwaduling garwa kang sangêt dipun trêsnani, saking sangêting nêpsunipun nanging ajrih dhatêng kang raka, astanipun Bima kalih pisan katutupakên pasuryanipun kalayan nangin kalara-lara. Ananging mêksa angarih-arih dhatêng kang garwa supados mangrèh dhatêng kasêdhihanipun. Panggalihipun sangêt karêrantan, awit saking sariranipun botên karsa anandukakên wêwalês ingkang botên sarana lampah utami, ucapipun Bima: sarantèkna satêngah sasi bae, sira bakal dadi sorining nata manèh. ;","Drupadi metu saka pasewakan, ngupaya perlindungan saka prameswari nata, ninggalake Yudhisthira kanggo nemokake kabeneran."
"Nanging Dèwi Krêsna lajêng angunjal napas, sarwi matur, manawi Kincaka botên pêjah, tamtu badhe angrudapaksa, upami kalampahan makatên, saèstu kula botên kadugi gêsang, pramila manawi Bima botên purun amêjahi Kincaka, enjingipun Dèwi Krêsna anggènipun rumêksa dhatêng kasukcianipun, kapêksa pados pangayoman sanèsipun, karantên priyanipun sampun botên kadugi angayomi. Ing nalika wau Bima sagah badhe amituruti panyuwuning garwanipun, dintên benjing- enjing wanci sontên Drupadi supados amêlingna dhatêng Kincaka, badhe pêpanggihan wontên ing salêbêting capuri dhatulaya ingkang sawatawis lindhuk, ing ngriku anggènipun Bima badhe amêjahi. Kalampahan Dèwi Drupadi anglêksanani pitêdahipun, Bima lajêng anyêgat ing panggenan ingkang sampun katêmtokakên. Sarêng Kincaka anyêlaki sarwi manuara, lajêng katubruk dening Bima, kalampahan sami păncakara. Dangu-dangu Kincaka kasoran, lajêng kajuwing-juwing. Sasampunipun Dèwi Krêsna dipun têdahakên kunarpanipun Kincaka, Bima mêdal, dene Dèwi Krêsna lajêng api-api anjêrit, sêsambat manawi semahipun gandarwa, amêjahi mêngsahipun.; ",Drupadi ngadhepi tantangan lan nemokake Bima sing bakal mbantu. Bima mlebu pertempuran nglawan Kincaka sing akhirnya dipatèni.
" Pawartos pêjahipun Kincaka sumêbar, mila para kulawarganipun Kincaka lajêng sami dhatêng,  angêmpalakên kunarpaning kadang, badhe kabêsmi, sarta anyêpêng Dèwi Krêsna, nêdya kabelakakên. Dèwi Krêsna anjêrit asambat-sambat, Bima mirêng lajêng mêdal saking pasingidanipun, lumajêng dhatêng papan pambasmaran, sadumugining ngriku Bima ambêdhol mandira kangge gada, lajêng ngamuk, ingkang sami ngêpang kathah kang pêjah, sisaning pêjah sami lumajêng, mila Dèwi Krêsna uwal saking kasangsaranipun. Amargi saking lêlampahan makatên wau, sang prabu kraos ajrih dipun suwitani, mila Dèwi Krêsna katundhung. Dèwi Krêsna botên lênggana, namung angkatipun nyuwun sumêne tigawêlas dintên. ;","Kabar matine Kincaka sumebar, lan keluargane padha nyuwun pangayoman. Bima amuk kanggo ngrebut hak-haké Drupadi, nglawan tanpa wedi."
"Anyarêngi lêlampahan ingkang kacariyos ing nginggil, para têlikipun Duryudana, ingkang sami kadhawahan anglacak para Pandhawa, wangsul dhatêng Astinapura, ngaturakên tiwasing dinuta. Ananging atur pawartos, bab sirnanipun Sang Kincaka, senapati ing praja Wiratha. Sang Prabu Susarman, mitranipun Duryudana, ingkang sinaraya ngrabèsèng praja Wiratha, anjarah-rayah rajakayanipun Prabu Matswa lajêng sawega. Wolung dintên sangking têlasing wêwangên anggènipun Pandhawa kakendhangakên, Kurawa pangkat saking praja Astina, dene Prabu Susarman nganthi wadya Trigata sampun angrumiyini. Sang Prabu Wiratha angirid wadyabala  agêng, Yudhisthira Bima tuwin Nangkula Sadewa, ugi andhèrèkakên, mapakakên pangamukipun wadya Trigata.;","Duryudana lan kanca-kancane kacarita bali saka Wiratha, nglaporake mati Kincaka. Duryudana nggoleki kesempatan kanggo ngalahake Pandhawa."
" Dangu-dangu wadya Wiratha kasoran, sang prabu kaboyong dening Susarman. Kacariyos Pandhawa sakawan lajêng têtulung ing yuda, kalampahan manggih unggul, Prabu Susarman gêntos binoyong, dene Prabu Matswa kundur. Nanging salêbêtipun Prabu Matswa prang kalihan Prabu Susarman, Kurawa anjarah rajakaya ing Wiratha. Para pangeran lumajêng sasaran nêdya pados sraya, dhatêng ing pundi-pundi botên kapapak tiyang kajawi rajaputra Wiratha, Sang Utara, ingkang dèrèng wancinipun dados têtindhihing prang. Nanging kabêkta sangking ambêking lare, rajaputra wau sagah, manawi wontên tiyang ingkang purun angusiri ratanipun. Drupadi matur supados Wrahatnala kadhawahana ngusiri, mratelakakên bilih Wrahatnala punika tilas kusiripun Arjuna. Wrahatnala tinimbalan, kadhawahan angusiri, mila Wrahatnala enggal minggah ing kusiran, rata kasandêrakên anututi mêngsahipun. Sarêng sampun prang kalayan wadya Kurawa, Sang Utara karaos sumêlang, dhawuh dhatêng kusir supados rata dipun kèndêlna. Ananging Wrahatnala botên purun, sangking ajrihipun rajaputra Wiratha mancolot sangking rata, sarwi ambucal gandhewanipun.; ","Prabu Susarman ngganti Prabu Matswa sawise kekalahan, nanging Pandhawa tetep nanggung jawab kanggo nglawan."
" Wrahatnala inggal anututi, kacêpêng rukmanipun botên suka lumajêng. Aturipun Wrahatnala: suwawi gêntos angusirana, rajaputra kajunjung dhatêng kusiran, lajêng kaaturan anglampahakên ratanipun dhatêng kajêng agêng sacêlaking pasetran, ingih punika ing panggenan anggènipun Pandhawa nyingidakên dêdamêlipun, sawarsa ingkang sampun kapêngkêr, wêkdal badhe lumêbêt dhatêng dhatulaya Wiratha. Sang Nararya Utara kapurih mènèk, mêndhêt gandhewa, amargi langkapipun Utara botên anyêkapi kangge lumawan prang. Kados punapa sênênging manahipun Arjuna, sarêng angasta gandhewanipun. Arjuna lajêng nyariyosakên kawontênaning dêdamêlipun sadaya, sarta sintên ingkang gadhah, wêkasanipun lajêng matur: kula Arjuna, ugi ngaturakên para kadangipun sakawan pisan. Kados punapa bingahipun Sang Utara, malah ajrihipun lajêng sirna tanpa tilas. Mila Sang Utara lajêng angusiri, Arjuna anêmpuh mêngsah, gumludhuging rodha, tuwin kêdhêring kênthêngipun adamêl mirising mêngsah. Ingkang katêmpuh rumiyin Karna, sami prang Karna kacêpêng, lajêng karêbat dening Krêpa, nanging ratanipun Krêpa rêmuk, mila kapêksa mundur. Ing nalika wau Maharsi Drona dhatêng, Arjuna lajêng anyungkêmi padaning gurunipun, sarwi matur sampun ngantos adamêl pêpucuking prang. ;","Wrahatnala nglawan kanggo ngusir musuh, nanging ora sudi mundur, luwih becik tetep perang kanggo nglindhungi rajaputra."
"Drona tanggap cipta sasmita, inggal angudani jêmparing, ing ngriku siswa prang kalihan gurunipun, ngantos Aswatama têtulung ing prang, nanging Drona lajêng lumajêng. Aswatama, Krêpa, punapadene Karna lajêng anututi plajêngipun Drona, Arjuna lajêng ambujêng Dusasana sakadangipun. Bima anyêgati palajênging mêngsah, wêkasan kalêmpêr, mila kapêksa dipun plajêngakên kusiripun. Arjuna unggul anggènipun prang, Duryudana mundur sawadyabalanipun, giris aningali pamukipun Arjuna.;","271: Drona tanggap cipta sasmita, inggal angudani jêmparing. Drona lumajêng, Aswatama, Krêpa, Karna anututi plajêngipun. Arjuna unggul ing prang, Duryudana mundur, giris aningali pamukipun."
"Arjuna wangsul dhatêng mandira agêng pasingidaning dêdamêl, jêmparing saha gandhewanipun kawangsulakên ing ngriku, lajêng gêntos angusiri, dene rajaputra Wiratha lênggah ing rata, wangsul dhatêng salêbêting kitha.;","272: Arjuna wangsul dhatêng mandira, jêmparing lan gandhewa kawangsulakên. Rajaputra Wiratha wangsul dhatêng salêbêting kitha."
"Matswa rawuh ing kadhaton, sakalangkung kagyat ing galih, mirêng pawartos manawi putranipun ingkang dèrèng diwasa wau, mapagakên prangipun para satriya têdhaking Kuru, ingkang misuwur ing jagad tanpa tandhing. Langkung malih kusiripun Wrahatnala, tiyang ingkang botên kulina ngusiri rata. Yudhisthira anglipur rudahing panggalihipun sang prabu, matur sarwi mèsèm, manawi kusiripun Wrahatnala, tamtu putra nata rahayu. Kasaru gêdêring pawartos karahayon tuwin unggulipun rajaputra, Yudhisthira matur malih, sintên ingkang ratanipun kinusiran dening;","273: Matswa rawuh ing kadhaton, mirêng pawartos putranipun. Yudhisthira anglipur, matur sarwi mèsèm, Wrahatnala putra nata rahayu."
"Wrahatnala, tamtu manggih unggul. Ing ngriku sang prabu mangalêmbana dhatêng kasudiranipun kang putra. Yudhisthira amargi priksa bilih sampun dungkap dumugining wanci anggènipun ngatingalakên kasatriyanipun, lajêng matur malih, manawi botên Wrahatnala ingkang ngusiri tamtu botên mênang. Sang prabu duka, dene Yudhisthira tansah ngaturakên kalangkunganipun Wrahatnala, mila wêngis wêdaling pangandikanipun dhatêng sang anamur warna. Pandangunipun, kadospundi dene Yudhisthira kamipurun nyamèkakên putraning narendra kalihan tiyang wandu. Atur wangsulanipun Yudhisthira, pukulun: sanèsipun Wrahatnala, sintên ingkang kawawa mapagakên krodhanipun, Bisma, Drona, Aswatama, Karna, Krêpa, tuwin Duryudana sakadangipun, ingkang putra tamtu botên kawawa lumawan sadayanipun. Ing nalika punika pasuryanipun Yudhisthira kagêbak dening sang prabu, ngantos rahipun adaleweran. Yudhisthira angusapi tatunipun, Dèwi Drupadi ingkang wêkdal punika ugi wontên ing ngriku, inggal lumajêng mêndhêt bokor kancana, kangge tadhahing rah supados sampun wontên rah ingkang dhumawah ing siti. Kasaru lêbêting nayaka atur uninga bilih rajaputra kalihan Wrahatnala badhe marêk ing ngarsa nata.  Sang prabu dhawuh nimbali, ananging Yudhisthira inggal ambisiki ingkang jagi kontên, supados Wrahatnala sampun ngantos dipun lilani mlêbêt, amargi manawi Wrahatnala priksa sariranipun agêgodros rah, tamtu Prabu Matswa kasirnakakên. Samantên kasabaranipun Yudhisthira, sanadyan pasuryanipun ngantos daleweran rah, ewadene botên malês punapa-punapa.;","274: Wrahatnala manggih unggul. Yudhisthira ngaturakên kalangkunganipun Wrahatnala, manawi botên, botên mênang. Wrahatnala ngusiri, Yudhisthira angusapi tatunipun, Dèwi Drupadi."
"Wêkdal punika Utara lumêbêt, sarêng priksa paraupanipun Yudhisthira kataton sarta mirêng sababipun, lajêng matur ingkang rama manawi aturipun Kangka punika pancèn lêrês. Ingkang makatên adamêl sênênging panggalihipun sang anamur warna. Sarêng tatunipun Yudhisthira sampun kasasaban, Wrahatnala kalilan lumêbêt, Wrahatnala sumêmbah ing nata sarta angurmati dhatêng Kangka, lajêng angapurancang ngêntosi timbalanipun sang prabu. Prabu Matswa anolèh kang putra, angalêmbana ungguling prangipun, Sang Utara munjuk manawi sanès sariranipun ingkang angundurakên mêngsah, dene ingkang amapagakên putraning dewa, kalampahanipun para senapatining băngsa Kuru kasoran lajêng sami angoncati, nanging saking panduginipun Sang Utara, para Kurawa badhe tumuntên wangsul.;","275: Wêkdal punika Utara lumêbêt, Yudhisthira ngaturaken, Wrahatnala sumêmbah, angurmati dhatêng Kangka. Prabu Matswa anolèh kang putra, kalampahanipun Kuru kasoran."
" Sarêng dumugi dintên kamulyan ingkang sampun dangu kaajêng-ajêng, inggih punika têlasing sêsanggêmanipun, para Pandhawa angrasuk busana kasatriyan, ingkang rinêngga ing sêsotya nawarêtna, lumêbêt ing suyasa palênggahanipun sang prabu Matswa, sarta lajêng lênggah ing palênggahan ingkang amung kangge sadhiyanipun para narendra. Nalika Prabu Matswa miyos, priksa Pandhawa sami linggih ing ngriku, lajêng amêngku dêduka. Pangerang-erangipun Prabu Matswa, dene sami botên priksa dhatêng dhirinipun. Nanging Arjuna lajêng matur: kawuningana, punika sadhèrèk kula sêpuh, Maha Prabu Yudhisthira ingkang ambêg adil, inggih pêpêthinganing băngsa Kuru. Prabu Matswa anjêngêr, wêkasan lajêng andangu, bilih nyata Yudhisthira, pundi ta para kadang-kadangipun, sarta Drupadi wontên ing pundi. Arjuna ngaturakên satunggal-satunggal: pangagênging rêratêng, pangagênging gamêl, sarta pangagênging pangèn, Sarindri tuwin sariranipun. Sang prabu bingah amrawata suta, ingkang măngka pangaji-ajinipun dhatêng para putranipun Pandhu, praja Wiratha sadaya kaparingakên dhatêng Yudhisthira, dene Arjuna kaganjar putrinipun, ingkang akêkasih Dèwi Utari. Arjuna botên kadugi nampèni, amargi Dèwi Utari pangrêngkuhipun dhatêng sariranipun kadi dhatêng bapa, mila manawi sang prabu marêngakên, Dèwi Utari badhe kadhaupakên kalayan sutanipun jalêr, nama Abimanyu, pulunanipun Basudewaputra.;","276: Pandhawa ngresula busana kasatriyan, lênggah ing suyasa, Prabu Matswa wiwit ndangu, Arjuna matur, Yudhisthira adil."
"Para nata sakiwa-têngêning Wiratha sami mêrtamu, punapadene Sri Krêsna angirid Sumbadra, kadhèrèkakên Abimanyu, tuwin sanès-sanèsipun malih. Abimanyu lajêng kadhaupakên kalihan putri nata, ingkang sulistya ing warni, mawi pamiwahan agêng. Dados minăngka panutuping anggènipun kakendhangakên ngantos tiga wêlas warsa, punika pasamuan agêng dhaupipun Abimanyu kalihan Utari. ;","277: Para nata sakiwa-têngêning Wiratha mêrtamu, Abimanyu kadhaupakên kalihan putri nata, dhaupipun Abimanyu kalihan Utari."
"Ing wêkasaning bab ngajêng, nyariyosakên para narendra sami ngêmpal ing pamiwahaning pangantèn, ingkang kawontênakên satêlasing wêwangên anggènipun para Pandhawa kakendhangakên. Sabibaring bujana sampun tamtu lajêng wontên pitakenan: kadospundi wangsuling kaprabonipun. Mêsthipun jêngandika botên kasupèn, bilih prajanjiyanipun, satêlasing wêwangên anggènipun kendhang, kaprabonipun badhe kawangsulakên malih. Ingkang gadhah wêwênang ngurus prakawis punika para Pandhawa, nanging Duryudana punapa purun mituruti. Ing Sêrat Mahabarata jilid urutipun punika, ing Udyogaparwa, isi jawabipun pitakenan wau, sarta nyariyosakên lêlampahan sadèrèngipun wontên prang agêng.;","278: Para narendra ngêmpal ing pamiwahaning pangantèn, pitakenan prajanjiyanipun, prajanjiyanipun satêlasing wêwangên."
"Dintên sabiraring miwaha pangantèn, para nata tuwin para rajaputra sami arêrêmbagan wontên ing suyasanipun Prabu Matswa, ingkang sabên-sabên kangge animbang prakawis, parêpatan agêng wau dipun pramugarèni dening Prabu Drupada.;","279: Dintên pangantèn, para nata lan rajaputra arêrêmbagan ing suyasanipun Prabu Matswa, parêpatan agêng dipun pramugarèni Prabu Drupada."
"Sasampunipun anglairakên prêluning anggènipun sami ngêmpal, parêpatan tidhêm botên wontên sabawanipun. Para satriya sami mandêng dhatêng Sri Krêsna, kados sampun rumaos manawi Sri Krêsna punika langkung wicaksana, sarta sangêt sih dhatêng Pandhawa. Mila inggih amung Sri Krêsna ingkang kêdah amiwiti ngrêmbag prakawis wau, kadospundi pamanggihipun. Sri Krêsna nyariyosakên kalayan rêringkêsan, kasangsaranipun para Pandhawa nalika taksih timur, ingkang margi saking piawoning pandamêlipun Duryudana. Sri Krêsna nyuwun timbanganipun para nata, kadospundi lampah ingkang sagêd adamêl panrimahipun para Pandhawa tuwin Kurawa, nanging ingkang turut kalayan lampah adil, pundi ingkang kagalih prayogi dening para nata lajêng badhe katindakakên. Nanging pamanahipun Duryudana utawi pandamêlipun ugi dèrèng kasumêrêpan, pramila saking pamrayoginipun Sri Krêsna, kêdah nglampahakên wakil dhatêng Duryudana supados anglilahakên sapalihing nagari dhatêng Yudhisthira.;","280: Prêluning parêpatan botên wontên sabawanipun. Sri Krêsna nyariyosakên kasangsaranipun para Pandhawa, nyuwun timbanganipun para nata."
"Baladewa anambung sabda, manawi Yudhisthira purun nglilahakên sapalihing nagari, Duryudana kintênipun ugi badhe amituruti. Punapadene sangêt pamurihipun, supados ingkang kapatah dados wakil, punika sagêda mêmalat sih, dados sagêd angêntas kasangsaranipun Yudhisthira anggènipun kasukan. Kang ambêg purun risang Satyaki sangêt botên condhong, lajêng majêng sarwi pratela bilih kalampahanipun Yudhisthira purun kasukan, punika amung anêtêpi kasatriyanipun, wasana matur: kula têdhanipun sarana lêpasing jêmparing kemawon. Drupada mrayogèkakên supados sampun ngantos prang, ananging ugi nyariyosakên, bilih angèngêti wangkalipun Duryudana ingkang samangke sampun anyuruhi para narendra sakiwa-têngêning praja Astina, sampun saèstu badhe tumuntên kalampahan prang, amargi tiyang ingkang sami ambêg utami sabên dipun sraya, tamtu lajêng amituruti, mila wêwakil punika kêdah amanggihi Prabu Drêtarastra. Ingkang makatên dipun prayogèkakên dening Sri Krêsna, sarta Sri Krêsna lajêng kondur dhatêng Dwaraka. Drupada amatah paranpara Pancala, kautus matur ratuning băngsa Kuru, dene para satriya sanès-sanèsipun sami ngêmpal, agolong-golongan, amilih pundi ingkang badhe kabiyantu.; ","Baladewa nyarios Yudhisthira purun nglilahakên nagari, Duryudana badhe ngiring, nanging Drupada ngajak supados botên prang, lan Sri Krêsna kondur dhatêng Dwaraka."
"Duryudana punapa Arjuna sami kapengin kabiyantu dening Kesawa, mila sami dhatêng Dwaraka. Dhatêngipun ing Dwaraka sarêng sadintên, nanging Sri Krêsna sawêg pinuju sare. Duryudana lajêng lênggah ing palênggahan adi ing sacêlaking ulon-ulon, nanging Arjuna amarikêlu asta angapurancang wontên ing dagan. Sarêng Sri Krêsna wungu, ingkang kauningan rumiyin Arjuna, sasampunipun angsung pambage, lajêng andangu sababipun, dene nêdhênging anandhang pakèwêd agêng lajêng katilar dhatêng Dwaraka. Duryudana mangsuli rumiyin, sarèhning badhe wontên paprangan agêng, pramila dhatêng rumiyin wigatos badhe mintasraya ing panjênênganipun. Sri Krêsna karênan sarta pitados manawi Duryudana ingkang dhatêng rumiyin, nanging lajêng mangsuli, sarèhning sawungunipun ingkang katingalan rumiyin Arjuna, mila ugi badhe ambiyantu ing sakalih-kalihipun. Sri Krêsna kagungan wadya  èwu, pêpilihan, sangkêp sagêgamaning prang, dene ingkang minăngka sisihanipun wadya  èwu wau, sariranipun tanpa kanthi, tanpa dêdamel, tur botên tumut lumawan prang, punika sami kapiliha. Sarèhning Arjuna ingkang nèm, kêdah amilih rumiyin, andikanipun: hèh atmajaning Kunthi, sira dakwênangake milih dhisik. ;","Duryudana lan Arjuna dhatêng Dwaraka, nanging Sri Krêsna sare, Arjuna milih Sri Krêsna minangka pitulungan."
" Arjuna botên mawi kamanah lajêng amilih Sri Krêsna. Amargi sihipun dhatêng Sri Krêsna, angungkuli sadaya kawontênan ing dunya. Duryudana sangêt kalêgan dene sariranipun angsal bageyan wadyabala agêng. Baladewa botên karsa ambiyantu dhatêng kalih-kalihipun. Duryudana wangsul dhatêng Astinapura kalihan inggaring panggalih ngirit wadya sadasa èwu, tur pêpilihan, pangintênipun angungkuli Sri Krêsna, amargi Sri Krêsna botên karsa rumagang ing prang. Sapêngkêripun Duryudana, Sri Krêsna dangu dhatêng Arjuna, kadospundi dene amilih sariranipun ingkang botên badhe tumut lumawan prang. Atur wangsulanipun Arjuna, sariranipun sampun kadugi anyirnakakên sadaya mêngsahipun, dados anggènipun amilih Sang Kesawa punika amung amrih kuncara ing jagad. Sampun dangu anggènipun kapengin bratayuda jayabinangun têmbe, ratanipun dipun kusirana Sri Krêsna, aturipun Arjuna: amila punapa paduka kaparêng anglêksanani pangajêng-ajêng kula. Wangsulanipun Kresna: supaya kasêmbadan pangarêp-arêpira, ingsun bakal angusiri ratanira. Kalayan suka sokuring panggalih, wangsulipun Arjuna asêsarêngan Sri Krêsna, inggih sêkaring băngsa Dhaharsa. Yudhisthira amarwata suta, karantên sampun kalêbêt ing wêca, sintêna ingkang kadunungan Sri Krêsna, punika ingkang jaya ing palagan agêng têmbe.;","Arjuna milih Sri Krêsna amarga ajêng-ajênging jagad, lan Sri Krêsna maringi pitulungan dhatêng Arjuna supaya kasêmbadan."
"Duryudana mirêng pawartos manawi Prabu Salya ing nagari Madras, pangkat nêdya ambiyantu Pandhawa, mila anggènipun badhe ngrumiyini mêngsahipun, lajêng anandukakên lampah cidra. Ing margi ingkang badhe dipun langkungi dening Prabu Salya, sami dipun adêgi pakuwon, sarta kasadhiyan sêgah sakalangkung prayogi. Nalika sang prabu Salya animbali dhatêng tiyang ingkang mapakakên, kinintên wadyaning Pandhawa, Duryudana piyambak angladosi, sarêng sampun rampung anggènipun ngladosi pamundhutipun, Duryudana matur angasih-asih supados sang prabu têmbe karsa dados senapati Kurawa. Prabu Salya rumaos kacêmplung ing wuwu. Mila kapêksa anyagahi, kalayan risaking panggalih anggènipun anglajêngakên lampahipun dhatêng Pandhawa, prêlu paring priksa anggènipun sampun kapêksa dening Kurawa. Yudhisthira enggal umatur, manawi lampahanipun sang prabu punika anglênggahi kautamèn, ananging Yudhisthira gadhah panyuwun, manawi Sang Prabu Salya angusiri ratanipun Karna anggènipun tandhing prang kalayan Arjuna, punika sang prabu kêparênga angayomi Arjuna, tuwin anyangêtakên kawantêranipun Karna, sarana angalêmbana Arjuna, amargi sampun botên sêmang-sêmang, manawi sang prabu badhe kasuwun supados angusiri ratanipun Karna, karantên  tiyang sami priksa wawrating tandhing, Salya sawawrat kalayan Sri Krêsna. Prabu Salya nyanggêmi, lajêng pangkat sawadyabala dhatêng Astina. ;","Duryudana ngajak Prabu Salya ngladosi Pandhawa, nanging Salya malah nyêpêkakên pitulungan dhatêng Arjuna."
"Para prajurit sami angêmpal golong-golongan, ingkang kaayoman têtunggulipun Yudhisthira sadaya wontên,  aksuini, dene wêwêngkonipun Duryudana sawêlas. Paranpara Pancala sampun dumugi ing Astinapura, matur pêpèngêt, manawi hakipun Pandhawa dhatêng têtilaranipun kang rama, sampun kakêkap dening putranipun prabu Drêtarastra, sarta sarêng Pandhawa ngadêgakên karaton piyambak ugi lajêng dipun alap malih sarana lampah silip, mila sampun saèstu prayogi bilih gadhahanipun Pandhawa kawangsulakên, kados prajanjiyan ingkang sampun katamtokakên, tinimbang angwontênakên karisakan agêng amargi wontên pêpêrangan. Bisma angrujuki dhatêng pramayoginipun paranpara Pancala, nanging Karna lajêng sumambung atur ingkang kaduk sêrêng, mila lajêng dados darêdah. Sang prabu Drêtarastra anyapih ingkang sami garêjêgan, sarta paranpara Pancala kaaturan wangsul, amargi sang prabu badhe utusan Sanjaya dhatêng Pandhawa.; ","Prajurit-prajurit nglompok, Pancala ngajak Pandhawa dhatêng Astinapura, lan Prabu Drêtarastra ngutus Sanjaya dhatêng Pandhawa."
" Sanjaya kautus maringakên pangèstunipun sang prabu dhatêng para Pandhawa, sarta kadhawahan anglairakên pangalêmbananipun sang prabu sarta pangimur-imur, nanging sang prabu botên dhawuhakên kasagahan punapa-punapa. Sanjaya amung kadhawahan ngangkah kalampahanipun botên saèstu prang. Awêwaton sêsanggêmaning tiyang gêsang. Wangsulanipun Yudhisthira sawatawis sêrêng: tiyang Pandhawa botên niat prang, nanging sang prabu kalihan putranipun ingkang mêksa prang amargi angrisak adil, mugi Indraprastha kawangsulna. Sanjaya amêksa-mêksa, matur manawi langkung prayogi gêsang papriman, tinimbang gêsang anjalari prang. Yudhisthira matur dhatêng Sri Krêsna kadospundi ingkang kêdah dipun lampahi. Dhawuhipun Sri Krêsna dhatêng Yudhisthira punika prayogi sami kamirêngakên, sarta botên abau kapine. Mratelakakên prayoginipun Pandhawa, Sanjaya angèngêtakên dhatêng wajibing kasatriyan, ingkang makatên adamêl sangêting kasangsaranipun, ewadene mêksa taksih ngangkah rukun, ngantos botên angèngêti wajibing satriya. Sri Krêsna piyambak sagah badhe dhatêng prajanipun băngsa Kuru, wigatos badhe tumut angrêmbag prakawis punika. Ewadene Sri Krêsna ugi dhawuh manawi sampun botên kenging dipun singkiri, mêsthi kalampahan prang. Sanjaya pamit, Yudhisthira marêngakên, sarwi pinitungkas: pêpenginan kang angrubeda batinira, yaiku  kêpenginira supaya Kurawa mangrèh ing jagad tanpa tandhing mau ora pratitis, kang mangkono ora adil. Saka panêmuku, êndi kang aku ora bungah yèn kataman, aja pisan-pisan katandukake marang wong liya, hèh pêpêthinganing senapati têdhak Barata, apa ambalèkake Indraprastha apa milih prang.;","Sanjaya dhawuhipun Prabu Drêtarastra maring para Pandhawa supaya botên prang, nanging Yudhisthira nyarios manawa Pandhawa botên niat prang, lan ngendika prêlu ngudi kaadilan."
"Sasampunipun ngandika makatên, Yudhisthira lajêng mitungkas dhatêng Sanjaya, angaturna sêmbah pangabêktinipun dhatêng Prabu Drêtarastra, Bisma tuwin Widura. Punapadene dhatêng Duryudana, supados mratelakna manawi sariranipun botên pisan-pisan saksêrik dhatêng panganiayanipun, sarta panyamahipun dhatêng Dèwi Krêsna. Ananging Yudhisthira mêksa nyuwun wangsulipun sapalihing nagari, punapa sapropènsi, manawi kaparêng tamtu sampun botên wontên rêsbak punapa-punapa, lêstantun sami rêrukunan, Sanjaya lajêng mundur mantuk dhatêng Astina.; ","Yudhisthira ngaturang sembah pangabêkti dhatêng Prabu Drêtarastra lan Duryudana, ngajêng wangsulanipun nagari kanthi nyuwun rêspons sing prasaja."
"Sadhatêngipun Sanjaya dangu sangêt anggènipun sami rêbat lêrês, sarta kados punapa ngandhar-andharing aturipun Sanjaya, anggènipun ngaturakên punapa ingkang sampun kamirêngakên tuwin dipun sumêrêpi. Bisma angèngêtakên dhatêng Kurawa, manawi Wasudewaputra tuwin pun Arjuna, punika panjanmanipun Nara kalihan Narayana, prajuriting dewa, mila botên wontên tiyang ingkang sagêd ngawonakên, makatên ugi Durna angarih-arih sang prabu supados mituruta sapamrayoginipun Sang Bisma. Ananging malah lajêng kasingkur, andangu kathahipun wadya Pandhawa, tuwin lajêng karuna ngèngêti gênging karisakan ingkang badhe kalampahan, ewadene ugi lajêng kèndêl amargi saking aturipun kang putra. Duryudana angecani panggalihipun kang rama, matur manawi Duryudana tamtu badhe manggih unggul, amargi sariranipun pêpêthinganing para senapati ingkang wasis asikêp gada, langkung malih Sang Bisma, Drona, Aswatama, Krêpa tuwin Karna dados kanthinipun, sarta wadyanipun kaot sapratigan kathah wadya Kurawa. Ing ngriku wiwitipun rêrêmbagan malih. Duryudana pratela sanadyan namung sanyari botên badhe purun nyukani siti dhatêng Pandhawa.;","Bisma ngandharaken dhatêng Kurawa menapa Arjuna lan Wasudewa punika kagunganing dewa, nyarèkaké kekuwatan Pandhawa lan ngyakinake Duryudana babagan kasuksesan."
"Wasana Prabu Drêtarastra piyambak ugi mrayogèkakên sagêdipun arêrukunan, amargi prang punika amung adamêl karisakaning kalih golongan. Duryudana botên santun kêkêncêngan, inggih punika prang, angungasakên kêkêndêlanipun piyambak, tuwin anêmtokakên sariranipun botên sagêd kasoran. Karna ambiyantu Duryudana sarta sêsumbar, manawi bala  Pandhawa badhe amung kasirnakakên dening tangan kiwa. Ngantos sawatawis sêrêng Bisma anggènipun ngêndhak. Karna lajêng cariyos bilih badhe sèlèh dêdamêl, sarta botên badhe prang sadèrèngipun Sang Bisma kaanggêp layon, sasampunipun cariyos makatên, Karna mêdal, wangsul dhatêng pakuwonipun piyambak.;","Prabu Drêtarastra nyuwun supaya perang ora kelakon amarga mung bakal nyebabake karusakan, nanging Duryudana tetep ngandelake kekuatan Kurawa kanggo ngalahake Pandhawa."
"Drêtarastra taksih tansah angarih-arih kang putra supados atut arukun kalihan Pandhawa. Nalika wau sang prabu utusan nimbali Sanjaya. Wigatos kapasrahan kalampahanipun rukun. Sanjaya munjuk kêdah Dèwi Gêndari, nanging Wiyasa rawuh, wontên sacêlakipun Prabu Drêtarastra tuwin Duryudana, sang maharsi ngandika: manawa Wasudewaputra iku jiwaning sagung dumadi, iya dewaning pêpasthèn lan pati, sarta kang dumadèkake kabèh iki, êndi dununge Krêsna, yaiku kang mênang. Ing ngriku Prabu Drêtarastra amêtêlakên kang putra supados angayoma dhatêng Sang Kesawa. Ananging Duryudana lajêng matur: sanadyan putranipun Dèwi Dewaki ingkang salira bathara sampun sayuk saabipraya kalihan Arjuna, badhe nglêbur sadaya manungsa, kula badhe botên purun nungkul dhatêng Kesawa. Kalayan sampun tanpa karêkat kang rama tuwin kang ibu anggènipun angoso-oso  dhatêng kang putra.;","Sanadyan Prabu Drêtarastra pengin rukun, Duryudana tetep ora setuju karo krêsna, lan ngandhani yèn ora bakal ngalahake Arjuna, amarga yakin bisa ngalahake Pandhawa kanthi kekuatan dhewe."
" Sang Wiyasa lajêng dhawuh supados sang prabu kemawon angayoma dhatêng Sang Janardana. Ingkang sami rêrêmbagan lajêng kèndêl awit saking pamambêngipun Sanjaya kalayan anêbut asmanipun Sri Krêsna, saha kaparêngipun Prabu Drêtarastra,--- adhuh, owêl dene botên sagêd kalampahan manglindhung pangwasaning dewa. Anyarêngi lampahan punika, para Pandhawa wau ugi sami angrêmbag prakawis wau. Sri Krêsna ngandika manawi badhe pinanggih Kurawa, parlu badhe amucuki prang. Yudhisthira sakawit mambêngi, awit sumêlang bilih Sri Krêsna manggih pakèwêt. Ananging sarêng Sang Kesawa ngandika manawi pundi ingkang badhe kasirnakakên, mêsthi botên wontên tiyang ingkang sagêd mambêngi, ing ngriku Yudhisthira lajêng jumurung dhatêng karsanipun kang raka. Sri Krêsna angèngêtakên, manawi Yudhisthira punika satriya, têtela nistha manawi sugêngipun amung lêstantun saking anggènipun pêpariman, dene tindakipun Sri Krêsna dhatêng Astina punika wigatos badhe ngangkah kalampahanipun Kurawa anglilahakên sapalihing nagari ingkang botên sarana prang. Ewadene Sri Krêsna ugi lajêng ngandika, manawi prakawis prangipun Kurawa kalayan Pandhawa, sampun tamtu kalampahan. ;","Sang Wiyasa ngendika supaya Sang Prabu nglindhungi Sang Janardana, nanging para Pandhawa tetep ngrembug lan ngiringi langkah Sri Krêsna sing ngandharake yen perang Kurawa-Pandhawa bakal kelakon."
"Wêkdal punika wontên lêlampahan sakalangkung mokal, amargi Bima ingkang sêngsêm sangêt dhatêng băndayuda, ucapipun ngewak-ewakakên manah, mrayogèkakên sagêdipun kalampahan rêrukunan, supados Pandhawa botên dados pangrisaking bangsanipun. Kalih prakawis wau anglêngkara sangêt, candranipun kadi gunung ingkang sirna awratipun, utawi latu têlas bêntèripun. Kesawa mèsêm sarwi alon pangandikanipun, mratelakakên bilih ucapipun Bima ingkang makatên wau mratandhani Bima kadadak karaos sumêlang. Mokalipun, kadidene kewan dipun prentah sarana têmbung. Sarêng midhangêt pangerang-erangipun Sri Krêsna makatên wau, Bima lajêng nêpsu, matur manawi anggènipun wicantên makatên punika botên saking ajrih, amung angèngêti manawi sami têdhak Barata. Ing ngriku Sri Krêsna ngandika kalayan sêmu mangarah-arah, ngèngêtakên manawi Bima punika lugu darahing băngsa satriya, punapa darunanipun têka wicantên makatên, amargi salami-laminipun tamtu botên badhe kalampahan sae, bilih wohing pandamêlipun punika kamanah langkung parlu tinimbang wajibipun. Mênggahing kawajiban kêdah dipun rampungakên, sanadyan kados punapa kemawon kadadosanipun.;","Bima sangat prihatin karo perang, nanging Sri Krêsna nyaranke yen ora ana jalan liya, lan Yudhisthira nampa keputusan kasebut minangka kewajiban satriya."
" Pangkatipun Sri Krêsna anglampahi pakaryan agêng dhatêng Astinapura, punika amarêngi wulan Kêrtika. Dupi Prabu Drêtarastra mirêng, lajêng dhawa tata-tata pamiwahan anggènipun badhe nampèni rawuhipun Sri Krêsna, dhawuhipun dhatêng Duryudana, ing margi-margi wiwit wêwêngkon Astina, sabên saonjotan kaadêgana tarup wêwangunan adi, kasadhiyakakên kangge pakèndêlan, murih Sang Kesawa karsa kèndêl. Sarêng Sang Widura mirêng rekanipun sang prabu makatên wau, sangêt botên jumurung, amargi ingkang makatên atêgês Sang Kesawa nêdya katungkulakên sarana kasugihan, dados sampun tamtu botên sagêd kalêksanan. Duryudana angrujuki dhatêng pamrayoginipun kang paman, matur manawi wêkdal punika botên prayogi angluhurakên Sang Kesawa sarana lampah lêlamisan. Duryudana matur manawi piyambakipun botên angidhêp ing dewa, wicantênipun: ingkang sampun dados kêkêncênganing manah kula, punika prayogi sangêt, Janardana pangayomanipun para Pandhawa badhe kula cêpêng, amargi dhatêngipun sarta Hrèsi Kesawa sapisan punika dados utusan. Sang Bisma anjola, ngandika kadi angêsotakên dhatêng Duryudana, manawi kalampahan makatên têmtu Kurawa badhe lêbur tanpa kukupan, Duryudana botên kadugi mirêngakên kathahing pamrayogi, mila lajêng mêdal ing jawi.;","Sri Krêsna teka ing Astinapura lan Duryudana ora gelem nampa rawuhipun kanthi cara sing ngurmati, malah ngandharake pandangane kanggo ora nampa Sri Krêsna."
"Lampahipun Sri Krêsna saya cêlak kalihan karaton Astina, para putranipun Prabu Drêtarastra kairid dening Bisma, Drona tuwin Krêpa amapagakên Sri Krêsna. Sasampunipun sami bage-binage, Sri Krêsna lajêng dhatêng dalêmipun Widura, sowan ing Dèwi Kunthi. Sasampunipun anglairakên risaking panggalihipun, katêtangi raos kasudiraning kasatriyan, Dèwi Kunthi ngandika dhatêng kang putra Sri Krêsna: ""iki wus cêdhak wancine kaya pangarêp-arêpe para putrine băngsa satriya gone anak-anak priya. Lamun ing wanci iku sira tumambuh, ora gawe apa-apa, dunya kang samêngko padha angluhurake ing sira iku mêsthi malah padha angucapake têmbung panacad kang lumrahe ora bisa kawêtu, yèn kongsi kalakon mangkono dadi sira iku anegakake aku. Manawa wus têkan măngsakalane, sanadyan uripe kang gêdhe bangêt ajine, iku uga kudu kinurbanake"". Sasampunipun Sri Krêsna anglipur dhatêng kang ibu, Sri Krêsna lajêng dhatêng suyasanipun Duryudana sangêt sinugun-sugun, nanging sarêng kaaturan bujana Sri Krêsna botên karsa dhahar. Aturipun Duryudana kalayan aris, ananging nawung pangangkah badhe nandukakên cidra, pitakènipun: wontên punapa dene botên karsa dhahar, wangsulanipun Sri Krêsna: prayogi  sangêt: ing atasipun utusan sawêg kenging nêdha manawi prêlu ingkang kabêkta punika sampun rampung.;","Sri Krêsna rawuh ing Astina, dikarepake oleh para punggawa, banjur ketemu Dèwi Kunthi sing ngelingake yen ing wektu iki Sri Krêsna kudu nindakaké kewajiban lan ngorbanake kabecikan."
" Sarêng Duryudana amêksa-mêksa Sri Krêsna mangsuli kalayan sêmu sêrêng ""botên amargi saking pêpenginan, botên saking ngangkah kabêgjan, sarta botên saking gêgêthingan, ugi botên awit saking panasaran, kula tamtu damêl kasaenan, saha amung badhe anêdha têtêdhan saking tiyang ingkang sami sih. Tiyang kenging nêdha sanèsipun, manawi tiyang sawêg sangsara, o: prabu, măngka ngantos dumugi samangke, pandamêl paduka dèrèng nate wontên ingkang anênangi sih kula, ugi botên damêl kasangsaran kula. Dhuh! prabu, wiwit miyos paduka botên sarju dhatêng Pandhawa, ingkang utami sangêt pambêkanipun, sadaya têtêdhan punika karêgêdan dening piawon, pramila botên prayogi upami kalampahan kula nêdha punika, saking pangintên kula, amung têtêdhan saking paman Widura ingkang prayogi kula têdha. ""Sasampunipun ngandika makatên, Sri Krêsna jumênêng, lajêng anilar Duryudana wangsul dhatêng padalêmanipun Widura malih. Dalunipun abawaraos kalayan Sang Widura, Sri Krêsna matur manawi anggènipun dhatêng Astinapura punika pangangkahipun badhe angluwari dunya saking rêgêmaning pêjah, sangêt pamurihipun sagêda kalampahan rukun,  tamtu badhe dados prayoginipun kalih golongan.;","Duryudana njaluk supaya Sri Krêsna nampa dhaharan, nanging Sri Krêsna ngandhakake manawa tujuane mung kanggo ngupaya perdamaian antarane Kurawa lan Pandhawa."
" Manawi Kurawa purun mirêngakên pamrayoginipun Sri Krêsna, ingkang kaèbêkan kawicaksanan, adil, saha agêng pigunanipun, tamtu kalampahan arêrukunan kados pangajêng-ajêngipun Sri Krêsna. Enjingipun Sri Krêsna manjing panangkilan, ing ngriku sampun kêbak dening para nata tuwin para satriya, ingkang busananipun rinêngga ing sêsotya nawarêtna. Sarêng Sri Krêsna ingkang paningalipun kadi sêkar tunjung, mangagêm sarwa jêne, katingalipun kadi nila kaêmbanan ing mas, tuwin mangagêm manik kastuba ingkang sunaripun ambalêrêngi punika lumêbêt, sadaya lajêng sami angurmati. Para nata miwah para satriya sami amandêng ing panjênênganipun, kalayan tidhêm pramanêm, ngantos Sri Krêsna ngandika, suwantênipun kadi galudhug ing măngsa jawah, ""dhuh:para têdhak Barata, dhatêng kula ing ngriki amung murih lêstantunipun Pandhawa lan Kurawa sami atut arukun, dados botên dadak mawi angutahakên rahing senapati."" Sasampunipun ngandika makatên, Sri Krêsna lajêng wiwit anêrangakên badhe kados punapa kuwawinipun Prabu Drêtarastra, manawi para Pandhawa kalayan para putranipun sami rumêksa singangsananipun. Ananging upaminipun salah satunggaling golongan wau wontên ingkang  sirna, punika punapa kêkapanipun. ;","Sri Krêsna mrayogèkakên rukun antar Pandhawa lan Kurawa, ngandhakake babagan kawicaksanan lan keadilan kang sepatuté, lan ngélingaké Prabu Drêtarastra supaya ora nggawé kerusuhan."
"Raos wêlas asihipun nalika Pandhawa taksih sami alit punika dipun gêsangna malih. Para Pandhawa sampun sami anêtêpi prasêtyanipun anglampahi dados tiyang bucalan salêbêtipun tigawêlas taun, mila samangke mugi sang prabu ugi botên angingkêdi pangandikanipun. Sri Krêsna lajêng ngandika manawi dados wakilipun Pandhawa, ngandikanipun: ""kawuningana kula sampun anglampahi sadhawah paduka, kalayan nandhang saliring sangsara wontên ing asêpi, mugi panduka kaparênga mêngku kadosdene bapa utawi sadhèrèk… manawi kula kalayan para sadhèrèk kalintu tindakipun, sampun dados kawajibaning bapa angukum dhatêng kula sadaya saha lajêng pitêdah margi ingkang prayogi, mugi paduka ugi tumindaka ing margining adil."" Punapadene Sri Krêsna angèngêtakên dhatêng Prabu Drêtarastra kados punapa kasangsaran ingkang sinandhang dening para sutanipun Pandhu, ingkang kalampahan kanthi panalăngsa sarta tansah angêgungakên apura, andikanipun Sri Krêsna: ""amung murih têtêping adil, sarta kamulyan tuwin kanugrahan paduka, dhuh: prabu, mugi sampun dados cêcongkrahan, sampun ngangkah damêl karisakaning tiyang ing dunya, sarta sampun nganggêp sae dhatêng piawon saha sampup nganggêp awon dhatêng kasaenan, o: ratuning bawana, kêparênga amêksa para putra, supados ambirat kamurkanipun, manawi paduka katêmpuh ing parangmuka, para anakipun Prita, tamtu mirantos badhe lêbur ing ayahan paduka, dhuh, dhuh, narendraning băngsa Kuru, mugi tumindaka ing margi ingkang têtela prayogi tumrap paduka. ""Suwantênipun Sri Krêsna ingkang dumêling kadi kêncringing salaka punika botên kapirêng malih, ing ngriku botên wontên sabawa ingkang kapiyarsa, para narendra amung sami kèndêl botên wontên ingkang purun anyambêti pangandika.;","Sri Krêsna ngéwangi Pandhawa nalika isih alit lan ngandhakake yèn dheweke wis ngalami penderitaan, mréntah Prabu Drêtarastra supaya adil marang Pandhawa lan ngatasi masalah kanthi bener."
"Wasana para rêsi gêntos-gêntos tumolih dhatêng Duryudana, ngandikakakên sawarnining lêlampahanipun tiyang ingkang sami manggih asor amargi kasasarakên dening kumlungkungipun. Maharsi Naradha ngantos dangu anggènipun angasih-asih supados Duryudana miturut dhatêng pamrayogining mitra-mitranipun ingkang sami sae pangangkahipun, nanging tanpa damêl kemawon. Ing nalika wau Prabu Drêtarastra mangasih-asih dhatêng Sri Krêsna supados Sri Krêsna angrêmbagi dhatêng putranipun kang sasar tuwin awon punika. Mila Sri Krêsna lajêng anyêlaki Duryudana, sarta alon pangandikanipun, mrayogèkakên Duryudana;","Maharsi Naradha nganjurake Duryudana supaya ngrungokake pamrayoginipun para mitra, nanging Sri Krêsna ngelingake supaya ora nindakaké kekerasan marang Pandhawa."
"ambirata ardanipun lajêng arukunan kalayan Pandhawa, manawi kalampahan makatên, kajawi adamêl kamulyanipun sadaya, ugi sampun angèstokakên dhawuhing rama ibu. Andikanipun Krêsna:""o prabu anom, karsanipun kang rama pinituhua, paduka arukuna kalayan Pandhawa, dhuh ulu-uluning băngsa Kuru, agêng kanugrahan ingkang badhe andika panggih, sintên ingkang botên adil, punika nyamêktani asoring prangipun. Andika sampun ngantos dados jalaran karisakaning para kadang warga, sarta para senapati andika, murih wadya andika sampun dados sêksi, manawi andika ingkang anyirnakakên băngsa andika piyambak, sarta anêlasakên kêkiyataning prangipun. Sarana pambiyantuning Pandhawa andika badhe kalampahan jumênêng nata binathara, bilih andika rêrukunan kalihan Pandhawa sarta pamrayogining para mitra, sampun saèstu andika badhe manggih kamulyan salaminipun.;","Sri Krêsna ngajak Duryudana rukun karo Pandhawa supaya bisa ngasilake kamulyan, lan ngelingake supaya ora nyebabake kerusuhan."
"Sang Bisma sumambung, mangarih-arih dhatêng Duryudana supados sampun anjêngkangakên rama ibu dhatêng samodraning kasangsaran. Ing nalika wau Drona, Widura, tuwin Sang Drêtarastra piyambak, lajêng Bisma tuwin Drona malih, sadaya tansah sami pêpèngêt kalayan têmbung arum sarta angatos-atos. Ewadene  botên wontên ingkang katurut, malah sugal wangsulanipun, Duryudana pratela manawi botên kalintu. Sarta lajêng angambali malih wicantênipun:""o: Madawa, sadangunipun kula taksih gêsang, sampun ingkang sapalihing nagari, nadyan siti namung sapucuking dom kula botên badhe anglilahakên dhatêng Pandhawa."" Wêngis wangsulanipun Kesawa:""he, dados jêngandika badhe adamêl karisakaning para senapati, andika dalasan para nayaka andika tamtu badhe nandhang karisakan. O: Duryudana, dados jêngandika angkahi pusakanipun Pandhawa, sanadyan panêdhanipun Pandhawa kalayan panalăngsa, punapa anggèn jêngandika nglilahakên manawi andika sampun sirna."" Sanalika wau Duryudana mêdal saking sitibêntar kalayan sakalangkung runtik, ngantos atilar kasusilan dhatêng para pinisêpuh, lajêng katutwingking dening para ari saha para ingkang sami angrojongi piawonipun. Wasudewaputra mrayogèkakên supados sang prabu amikut Duryudana, Dusasana, Sangkuni tuwin Karna, lajêng kapasrahna bandan dhatêng Pandhawa, murih băngsa satriya sampun ngantos manggih karisakan.;","Bisma ngelingake Duryudana supaya ora nerusaké permusuhan marang Pandhawa, nanging Duryudana tetep ngandelke pandangane dhewe, sing akhirnya nyebabake kerusuhan."
" Ananging Prabu Drêtarastra nêdya ngupados pangayoman kang wêkasan, animbali kang garwa Dèwi Gêndari, kadhawahan angèngêtakên putranipun kang wangkal punika, mila Duryudana lajêng katimbalan kang ibu supados wangsul, paraupanipun Duryudana katingal marbabang angatirah labêt saking sangêting napsunipun. Kadospunapa ngarah-arah saha alusing dhawuhipun kang ibu, anggènipun angarih-arih supados miturut sapamrayoginipun Sri Krêsna. Ananging Duryudana botên mangsuli, amung lajêng kesah kalayan botên anguncupakên asta, pinilaur angrungkêpi sêdyanipun ingkang kirang prayogi. Satyaki priksa larabipun Duryudana, bilih badhe anandukakên cidra, mila lajêng matur dhatêng Kesawa, Drêtarastra tuwin Widura, bilih Duryudana nêdya amikut ingkang paningalipun kadi sêkar tunjung. Pangandikanipun Sang Bisma: Duryudana sagolonganipun kadidene tiyang ewah, utawi lare alit, dene latu agêng murub badhe kacêpêng kalihan sinjangipun. Kesawa matur dhatêng Prabu Drêtarastra: supados sêdyanipun Duryudana makatên wau sampun pinambêngan, sarta Krêsna sagah, botên badhe amalês. Ing nalika wau Duryudana anglêmpakakên para ari tuwin wadyanipun lajêng kairit dhatêng sitiluhur. Kang rama punapadene Widura sami nyariyosakên kasêktènipun Sri Krêsna, bilih botên wontên tiyang ingkang sagêd amikut Kesawa manawi botên dados kaparêngipun piyambak.;","Prabu Drêtarastra ngupados pangayoman marang Duryudana, nanging Duryudana ora gelem miturut dhawuhipun, lan njalari masalah marang Sri Krêsna lan Kesawa."
"Sang Kesawa anolèh dhatêng Duryudana, lajêng ngandika: hèh Suyudana, amarga sira korup dening para cidra, dadi sira anduga yèn ingsun ijèn, mulane sira darbe pangangkah nêdya marăngka marang ingsun, sawuse sira cêkêl sarana kêkuwatan gêdhe. Nanging sumurupa, para Pandhawa sakèh para wrêsni, lan sagung para băngsa andaka, padha anèng kene kabèh. Apadene para aditya, rudra, para rêsi sarta sara wasu, kabèh padha anèng kene. Sasampunipun ngandika makatên Sang Kesawa angèsêmi dhatêng mêngsahipun ingkang sakalangkung alitipun wau. Ing nalika punika sariranipun Krêsna mêdal para dewa ingkang wujudipun mawarni-warni, angêpang panjênênganipun kadi srêngenge kalangan, Arjuna katingal wontên kiwanipun, dene Baladewa ing kanan, Pandhawa sakawan wontên ing wingkingipun. Ing gêgana kaèbêkan suwantêning têngara prang, tambur, bêdhug, salumprèt tuwin sapanunggilanipun malih, punapadene lajêng jawah sêkar. Ingkang saya adamêl gawoking akathah, dene sadaya wau lajêng ical sami sanalika. Kesawa mêdal saking sitinggil, amurugi ratanipun ingkang pinulas pêthak. Drêtarastra tut wuntat, sarwi angrêrapu kalayan sakalangkung prihatos, tansah sêsambat anggènipun botên sagêd anata putranipun.; ","Sang Kesawa ngandhani Duryudana babagan tindak tanduke, ngandharake pangorbanan lan pangadeg kakuatanipun ingkang mbingungake."
" Wangsulanipun Sri Krêsna dhatêng sang prabu punapadene dhatêng para senapati lajêng kacêkak kemawon: jêngandika sampun anyipati piyambak kados kawontênaning lêlampahan ing pakêmpalanipun băngsa Kuru, kados punapa piawonipun Duryudana, ngantos kados tiyang ngulandara ingkang botên angsal panggulawênthah, dene anilar pasamuwan kalihan tanpa tata krama.pramila kula nyuwun pamit dhatêng jêngandika sadaya, kaparênga lajêng badhe wangsul pinanggih Yudhisthira.Sasampunipun pamitan ingkang damêl girising kathah wau, Sri Krêsna manthuk lajêng minggah ing ratanipun, rata lumampah kampir ing padalêmanipun Widura, nêdya pamit Dèwi Kunthi, ingkang dahat mangajab inggala prang. Sarêng lampahing rata sampun sawêtawis têbih Sri Krêsna lajêng manguwuh dhatêng Karna kaajak nunggil sarata. Lêstantun lampahing rata anilar băngsa Kuru ingkang sawêg sami prihatos. Pangangkahipun anggènipun badhe angrukunakên sampun têtela botên sagêd kasêmbadan. Samangke sampun tamtu kalampahan badhe yudabrata.;","Sri Krêsna ngandhani Prabu Drêtarastra lan para senapati bab kabijakan Duryudana, nyaranake supaya para Pandhawa menehi pangapunten marang Duryudana."
"Sapêngkêripun Sri Krêsna, Sang Bisma punapadene Drona, angarih-arih dhatêng Duryudana supados rukun kalihan Pandhawa. Sakalihanipun anêmtokakên manawi Pandhawa badhe sêtyatuhu dhatêng Duryudana, ewadene mêksa botên keguh. Kadospunapa gênging prihatosipun, dene sariranipun, kapêksa prang amêngsah Pandhawa, ing măngka saking andikanipun Drona piyambak, sihipun dhatêng Arjuna angungkuli putranipun piyambak. Lêrês sariranipun sampun sami sêpuh, ingkang tamtu badhe tumuntên sawarga, ananging Duryudana, ingkang sawêg anêdhêng taruna, dene ambêkta mitra-mitranipun, kaprabonipun tuwin gêsangipun dhatêng bêbaya agêng.; ","Sri Krêsna lan Sang Bisma ngingetake Duryudana supaya rukun karo Pandhawa, nanging Duryudana tetep milih cara sing ora bener lan nyebabake kerusuhan."
"Kalamăngsa wontên tiyang pitakèn, kadospundi dene Sang Bisma botên ambiyantu Pandhawa, sarta anglabêti tiyang ingkang sinihan ing para dewa. Măngka kadospunapa bêktinipun Sang Bisma dhatêng Sri Krêsna, dene ngantos kadugi anjêmparing panjênênganipun. Punapamalih Sang Bisma ingkang sugêngipun kangge amujudakên darma, adil, tuwin sêtya, kalampahan mêmêngsahan kalihan Sri Krêsna, jiwaning sadaya dumados, ingkang ambiyantu Pandhawa. Punapa botên sampun têtela, manawi Sang Bisma panjanmaning darma, ingkang ujwalanipun saya anêlahi sarêng dumugi lêlampahan ingkang wêkasan punika.;","Sang Bisma tetep setya marang dharma, nanging ora nulungi Pandhawa amarga kepatuhane marang tugas moral sing luwih dhuwur."
"Makatên  ugi Maharsi Drona, panjênênganipun ingkang amarah dhatêng Sang Arjuna, ingkang sihipun sampun tanpa timbang ing dunya, kadospundi têka kadugi amêngsah kalihan katrêsnanipun wau. Kawuningana sagunging cobi ingkang dhumawah ing sawanci-wanci sanadyan awujud sangsara punapa pêpêjah, punika botên parlu karaosakên, nanging kawajiban kêdah karampungakên, ing atasipun satriya. Miturut anggêr-anggêring gêsang, ingkang pêrlu piyambak punika prang anglabêti ratu tuwin praja wutah rahipun. Badan ingkang rinasuk dening Bisma tuwin Drona, punika têtela sampun kapotangan dening Drêtarastra saha para putranipun. Kêkalihipun kawulanipun, nayakanipun, tuwin têtarosanipun. Sadangunipun taksih sami sugêng kêdah anambut karya rumêksa, tuwin kêdah prang, botên kenging maèlu papa sangsaranipun. Nadyan risak panggalihipun tuwin sugêngipun, Sang Bisma punapadene Sang Drona, botên badhe sumimpang saking kawajibanipun. Sariranipun Bisma tuwin Drona, sampun kapotangan, mila inggih sariranipun ingkang kêdah kasaurakên. Sihipun, pangajêng-ajêngipun, sarta bêktinipun lêstantun dhatêng Sri Krêsna, dalah para mitranipun. ;","Drona, kanthi kekuwatan lan katresnane, tetep nglaksanakake kewajiban moral kanggo ngelawan Duryudana lan mbantu Pandhawa ing perang."
"Ananging kêkiyataning sariranipun, karosaning astanipun punika kaangge lumawan prang, sarta kalimpatanipun tuwin pangwasa anggènipun anênuntun, punika kapasrahakên wontên sangandhaping padanipun narendra ingkang sampun dipun suwitani. Kêkalihipun wau ingkang rinungkêban amung kautamèn, mila sarêng sampun têtela badhe prang, kêkalihipun wau amung badhe prang angurêbi panggenan ing pundi karma anggènipun andèkèkakên sariranipun, mila kalampahan ing lair prang mêngsah Kesawa ingkang sangêt dipun trêsnani. Pangajêng- ajêngipun, salêbêting băndayuda sagêda kataman jêmparingipun, sarta sagêda kataton ingkang jalaraning tatu wau saking sih.;",Duryudana tetep nemoni kahanan sing angel amarga pilihan lan cara tindak tanduke sing njalari akibat sing abot.
"Kadospundi kawontênanipun Sri Krêsna kalihan Sang Karna ingkang nunggil sarata, sarêng sampun sawatawis dangu lampahipun, punika sakalangkung anèh, amargi wiwitipun ingkang sami karêmbag punika lêlampahan sampun kapêngkêr dangu.;",Perjalanan Sri Krêsna karo Karna dadi aneh amarga pertemuan lan pangeling-eling sadurunge.
"Jêngandika punapa taksih èngêt, kadospundi Rêsi Druwasa anggènipun amêjang dhatêng Dèwi Kunthi, inggih punika măntra pangirupanipun salah satunggaling dewa, supados aparing putra. Botên watawis dangu saking anggènipun kawêjang, inggih punika sadèrèngipun dhaub kalihan Prabu Pandhu, amargi sampun limrah kados manahaning pawèstri, sêngsêm anyumêrêpi sadhengah  ingkang katêmbèn, saha kirang pangatos-atos, Dèwi Kunthi nêdya anandukakên pangwasanipun, măntra kawatêk sarwi anyêbut asmanipun dewaning srêngenge.;","Rêsi Druwasa ngaturake mantra supaya Dèwi Kunthi bisa nduweni putra, sing banjur ngandhut Karna saka Bathara Surya."
" Sarêng Bathara Surya katingal, Dèwi Kunthi sakalangkung maras ing galih, Bathara Surya katundhung sarta sampun paring putra. Kunthi rumaos anggènipun kapilarèn, mila nyuwun pangaksama. Ananging dewaning srêngenge katangsulan dening pangwasaning măntra, mila Dèwi Kunthi lajêng anglairakên putra sakalangkung bagus, sarta katingal santosa, saha sampun angrasuk kotang kodrating dewa. Awit saking dhawuhipun Bathara Surya, lare katilar, wêkasan dipun panggih dening Rada, semahipun kusir Adirata, ingkang sangêt trêsnanipun saha dipun gêmatèni ngantos diwasa, inggih punika Karna.  Sri Krêsna angèngêtakên, bilih ibunipun Karna ingkang sayêktos punika Dèwi Kunthi, dados sudarmanipun ing lair punika Pandhu, mila Kesawa cariyos manawi Sang Karna têtela kadangipun Pandhawa ingkang sêpuh piyambak, awit saking punika Karna nêdya kaajak dhatêng Pandhawa. Sri Krêsna badhe nyariyosakên lêlampahan wau dhatêng Pandhawa, tamtu para Pandhawa lajêng anyungkêmi padanipun kadi sumêmbah ing ratu, sarta tamtu lajêng kajumênêngakên nata.; ","Dèwi Kunthi ora ngira manawa putra sing lahir saka Bathara Surya yaiku Karna, lan Sri Krêsna ngandhani Pandhawa bab asal-usulé Karna."
"Punapadene para Pandhawa sawadyabala, sarta sariranipun, badhe ambiyantu dhatêng Sang Karna, mila tamtu badhe sagêd mangrèh bawana tanpa tandhing, sarta nampèni bêktining para kadangipun nèm. Wangsulanipun Karna alus nanging cêtha, sariranipun sampun suminggah saking kaprabon, tuwin anêtah punapa sababipun Kunthi sampun ambucal piyambakipun, ingkang lêrêsipun dados putranipun Pandhu pambajêng. Karna sampun botên kadugi anyambêt talining pasadhèrèkan ingkang sampun kapêdhot dening Kunthi, Karna lair batos sampun narimah, dados sutanipun Adirata tuwin Rada, inggih punika tiyang ingkang angopèni sariranipun wiwit alit, anênuntun sarêng sampun nêdhêng nèm-nèman, punapadene amulang muruk kadosdene guru. Garwanipun saking pamilihipun Adirata, ingkang samangke sampun apêputra tuwin wayah, dados sariranipun sampun katangsulan dening tali kulawarga tuwin băngsa sih tuwin sêtya. Makatên ugi dhatêng Duryudana, ingkang sampun angganjar kaprabon, dados sampun katangsulan ing bênang panuwun. Samangke Duryudana kamanah pinuju kasusahan amargi amangun prang, măngka piyambakipun piniji aprang tandhing kalihan Arjuna. Mila ingkang prayogi piyambak prakawis punika sampun ngantos kawêdhar, mindhak  para Pandhawa botên purun prang kalihan piyambakipun, saha botên purun jumênêng nata. Măngka manawi piyambakipun nampèni nagari, botên wande inggih badhe kaaturakên dhatêng Duryudana.;","Pandhawa siap mbantu Karna, nanging Karna ora gêlêm pêrang amarga ngêrti asal-usulè."
"Yudhisthira sampun sayogi jumênêng nata, sarta sampun wênang amêngku nagari. Têgal paprangan punika amung badhe dados papan panggenan sêsaji, dene sajènipun para senapati, para ulu-uluning agami, utawi para prajurit, dene jêmparing minăngka pirantosing sêsaji. Sariranipun piyambak tamtu badhe sirna dening Pandhawa, Duryudana sarta Dusasana badhe kasoran dening Bima. Karna anglairakên piduwunging panggalih anggènipun sampun nate angungêli awon dhatêng Pandhawa, ananging lajêng katutup dening pamujinipun, mugi-mugi wadyabala agêng băngsa satriya sami lena wontên paprangan ing têgal ingkang sukci piyambak ing atasing tri bawana, inggih punika ing Têgal Kurusetra. O: Kesawa, kang paningalipun kadi sêkar tunjung, ing ngriku punika wontên pangwasa paduka, mugi paduka angayomi, murih băngsa satriya, kawasa tampi kamulyaning swarga, dhuh pêpêthinganing băngsa Wrêsni. ;","Yudhisthira siyap ngladèni nêgara, pêrang dadi ajang pangorbanan."
"Wangsulanipun Sri Krêsna kalayan têmbung arum, mratelakakên bilih prang agêng punika minăngka wêkasaning jaman Krita, Treta tuwin Dwaparayoga, lajêng mêling dhatêng Karna supados cariyos dhatêng Bisma, Drona, Krêpa, manawi pitung dintên malih badhe wulan purnama, punika ingkang prayogi tuwin migunani, kangge wiwitaning prang, murih para prajurit ingkang pêjah wontên ing paprangan, sagêd anginggahi alam kang mulya. Amargi putusaning para dewa wêkdal sami arêrêmbagan, para băngsa satriya badhe sami kasingkirakên saking ing dunya, manawi sampun angancik wiwitaning jaman Kaliyuga. Nalika Karna asung urmat dhatêng Kesawa, pamit badhe pêpisahan, sarwi nyariyosakên sawangan ing dalêm gaib, manawi Pandhawa ingkang badhe unggul, wadyanipun Duryudana ingkang botên pêjah amung Aswatama, Krêpa, tuwin Kartamarma. Sasampunipun cariyos makatên, Karna lajêng tumolèh malih anglairakên panglinggamurdanipun dhatêng Sri Krêsna. Dhuh Krêsna, bilih kula tuwin paduka sami botên sirna ing paprangan, ingkang dados panglêburanipun para senapatining băngsa Arya, mugi kula sagêda pinanggih malih kalihan paduka wontên ing ngriki. O: prajurit linangkung, botên makatên, tamtu kula badhe pêpanggihan ing kaswargan, dhuh: kang tan kalepetan ing dosa, sampum cêtha pamawas kula, bilih amung sagêd pêpanggihan  ing kaswargan.;",Sri Krêsna nêrangake pêrang minangka pungkasaning jaman Kaliyuga.
" Sasampunipun Karna wicantên makatên, Karna kalihan Krêsna lajêng sami asêsalaman, Karna mandhap saking ratanipun Krêsna, nuntên nitih ratanipun piyambak, ingkang sinêkar ing jêne pinatik ing sêsotya nawarêtna, wangsul kalihan anawung duhkita, dene Krêsna lêstantun lampahipun dhatêng Pandhawa. Inggih punika wêkasanipun Karna pêpanggihan kalihan Krêsna, sadèrèngipun ajêng- ajêngan wontên ing Têgal Kurusetra.; ","Karna pamit saka Krêsna, tetep sêtya nganti pêrang ing Kurusètra."
"Taksih wontên saprakawis ingkang anrênyuhakên panggalihipun Karna malih, inggih punika pinanggihipun kalihan kang ibu. Kunthi manggihi sarta lajêng dhawuh manawi haking kasatriyanipun kêdah tumut dhatêng Pandhawa ambiyantu Arjuna, kadosdene Krêsna tuwin Balarama. Pangasih-asihipun Dèwi Kunthi wau kabiyantu suwantên saking srêngenge, ujaring swara: pitutur kang kaucapake dening Prita, iku têmên, hèh Karna, anglakonana sapakone ibunira. Dhuh: bêbanthènging jagad, yèn sira mituhu, sira bakal mulya. Ewadene Karna botên keguh, amargi Karna sampun santosa kasêtyanipun dhatêng kajatèn, mila sampun saèstu botên badhe anilar mitranipun ing nalika wontên salêbêting pakèwêd. Samangke sampun kawêngan ing măngsakala ingkang prayogi anggènipun badhe misungsungakên kasaktènipun dhatêng Drêtarastra, minăngka wêwangsulaning kasaenanipun: kula badhe anambut karya kangge parlunipun Duryudana, ngantos botên manah dhatêng gêsang kula piyambak.;","Kunthi ngandhani Karna kanggo bantu Pandhawa, nanging Karna tetep sêtya marang Duryudana."
"  Manawi tiyang jirih amargi manahipun tansah sumêlang, sasampunipun dipun upakara sae sarta kamulyakakên dening bandaranipun, kasaenan ingkang sampun katampi punika botên pratitis anggènipun milih măngsakala pamalêsipun, ingkang makatên kawula ingkang botên sêtya dhatêng panjênêngan nata, punika durjana ingkang nyidra sihing gusthinipun, dados ing ngriki tuwin ing dêlahanipun ugi botên angladosi. Ewadene Karna ugi prajanji, manawi têmbe ing palagan agêng ingkang badhe kalampahan, Karna botên pisan-pisan badhe anyirnakakên Yudhisthira, Bima, tuwin Nangkula sarta Sahadewa, amung badhe mêngsah Arjuna, ngantos sirna salah satunggal, punapa sariranipun punapa Arjuna ingkang kasambut ing adilaga.; ","Karna janji ora bakal ngalahake Pandhawa, mung Arjuna."
"Sadumuginipun ing pakuwonipun para Pandhawa ing Upalawiya, Sri Krêsna nyariyosakên kawontênaning lêlampahan. Ingkang minăngka tutuping cariyosipun, paring priksa manawi narendra ingkang saabipraya kalayan Kurawa sampun sami pangkat dhatêng Kurusetra, dados sampun botên sêdya sanèsipun kajawi badhe prang.; ",Krêsna nerangake perang bakal dadi pungkasaning kêkuwatan Kurawa lan Pandhawa.
"Ing ngriku lajêng sami têtarosan, sintên ingkang minăngka têtindhihipun sagung wadyabala. Dene ingkang pinilih punapa Drupada, Wiratha, Drêstajumna, Srikandhi, Satyaki, Cêkitana tuwin Bima, punika salah satungal. Satunggal-tunggaling narendra gêntos-gêntos anglairakên pamanggihipun, putusanipun kapasrahakên Sri Krêsna. Saèstunipun ingkang katêtêpakên dados senapati Drêstajumna, inggih punika ingkang kamiyosakên saking latuning sêsaji, awit amung punika ingkang pinarêngakên anyirnakakên Drona. Sasampating pamilih wadyabala kaangkatakên, sadumugining Tegal Kuru lajêng angêdêgakên pakuwon, senapatinipun Kurawa Sang Bisma. Karna têtêp ing prasêtyanipun, botên badhe lumawan prang sadèrèngipun Bisma palastra.  ingkang măngka wasananing Ujogaparwa, tambur katabuh, slomprèt kaungêlakên, kabarung dening gathiking dêdamêl.;","Drona dadi pimpinan Kurawa, Karna tetep sêtya nganti Bisma perang."
"Ing mangke aningali Bismaparwa, ing ngriku anyariyosakên prangipun Bisma salêbêtipun sadasa dintên, sarta angêmot Bagawatgita ingkang botên sagêd sirna sarta botên ewah gingsir punika.;","Ing Bisma Parwa, perang Bisma lan ajaran Bagawatgita ora bakal sirna."
"Sang Wiyasa ngatingali dhatêng Prabu Drêtarastra, andhawahakên manawi sang prabu badhe pinaringan pangwasa sagêd nyumêrapi sawanganing batos, murih sagêd priksa dhatêng kawontênaning paprangan. Ananging sang prabu giris manawi aningali pêpêjah, mila Maharsi Wiyasa paring netra kawicaksanan dhatêng Sanjaya, supados sagêd ngaturakên kawontênaning paprangan dhatêng sang prabu. Sanadyan lêlampahanipun ing wanci dalu utawi siyang, punapadene sadhengah ingkang sami cinipta, sami kasumêrêpan sadaya. Kadospundi wêkasaning paprangan? Saking pangandikanipun risang maharêsi, kamênangan ginantungake marang kang adil tindake  Punika sampun samêsthinipun, amargi kadospunapa awonipun bilih tiningalan. Manawi ingkang sêtyatuhu sarta ingkang watakipun adil, wêkasanipun manggih asor. Sanadyan kaot sapêrtigan kathah wadyaning mêngsahipun, ewadene ingkang pantês manggih unggul inggih Pandhawa. Miturut pangandikanipun Hyang Brahma, ingkang kawêdhar wontên ing paprangan sanès panggenan, samangke lajêng dipun ambali dening Arjuna, sarêng wadya Kurawa sampun ajêng-ajêngan kalihan wadya Pandhawa: sing sapa ngangkah unggul gone prang ing paprangan iki, aja kabangêtên panganggone pangwasa lan aja rudapaksa, mung kudu kang adil, wêlasan, sarta santosa, pêrange kudu kalayan patitis pamilahe marang adil lan ora adil, nyumurapana êndi kang winasesa ing pêpenginan. Gone prang angêtoga kasêktène, ananging aja kaduk nêpsu, amarga kamênangan ginantungake kang adil ambêke.;","Wiyasa ngandhani Drêtarastra supaya ngerti perang, wong adil sing bakal menang."
"Maharsi Naradha ngandika: kamênangan anèng ing ngêndi kang kadunungan Krêsna. Ing wêkdal punika Sri Krêsna dhawuh dhatêng Arjuna supados angidungakên kidung panglinggamurda dhatêng Bathari Durga, panjênênganipun ingkang angganjar kamênangan. Arjuna angidungakên kidung wau, nugrahanipun ingkang sinêmbah, para Pandhawa badhe kinalisakên saking kaasoran, papa tuwin sangsara. Sang bathari ngatingal, lajêng ngandika manawi Arjuna badhe sagêd ngawonakên mêngsahipun, manawi rata papranganipun kinusiran dening Kesawa. ;",Arjuna nembang kidung kanggo njaluk berkah supaya Pandhawa menang.
"Sadèrèngipun paguting yuda, Sri Krêsna ngajêngakên ratanipun lajêng kakèndêlakên ing antawisipun wadya Pandhawa kalihan Kurawa. Arjuna kataman rangu- ranguning panggalih, lajêng andheprok wontên jarambahing rata. Botên amargi saking ajrih, utami miris aningali agênging wadyaning mêngsah, ugi botên ajrih pêjah utawi nyumêlangakên têtanggêlaning kasatriyanipun, têwahing raos makatên wau karantên angèngêti mêmêngsahan sami kadang, mitra ingkang dipun trêsnani wiwit alit dudumugining diwasa, inggih punika Sang Bisma ingkang sihipun dhatêng Pandhawa angungkuli sihing bapa. Punapadene Drona, gurunipun kang sangêt binaktenan. Panggalihipun Arjuna ingkang bakuhipun kadidene waja, mêksa lajêng rêmpu sarêng angèngêti prakawis wau, nuntên matur dhatêng Sri Krêsna: kula botên kadugi prang. Nalika matur makatên Arjuna sarwi ambucal gandhewanipun. Anggènipun anênangi kasudiranipun Arjuna, Sang Kesawa andhawuhakên suraosipun kidunging para dewa, ingkang kawêdharipun sampun gangsalèwu warsa wiwitipun kawêdharakên dening manah katampi ing batos. Piwulang luhur sarta mulya piyambak punika kawarahakên dhatêng sintêna ingkang bêkti dhatêng Pangeran, inggih punika Sêrat Bagawatgita. ;",Sri Krêsna nyemangati Arjuna supaya yakin bisa menang perang.
"Ing ngriku wontên lêlampahan ingkang adamêl kagèting manah, amargi sarêng para prajurit sampun sawega dêdamêl badhe amiwiti prang, Yudhisthira enggal asèlèh dêdamêl sapirantosipun, enggal lumajêng dhatêng pabarisaning mêngsah kalayan astanipun sadhakêp, Arjuna sakalangkung kagèt mancolot saking ratanipun nêdya anututi, punapadene para kadang  sanèsipun, Sang Kesawa, saha para nata sanès-sanèsipun, sami anututi sarwi manguwuh sora pitakèn punapa pikajêngipun. Sang Kesawa mèsêm sarwi ngandika: kula priksa kadospundi sêdyanipun Yudhisthira. Lajêng kacariyosakên wêkasan para narendra sami kagawokan. Saking pabarisaning mêngsah kapirêng suwantên pangerang-erang, Yudhisthira lêstantun palajêngipun amiyak pabarisaning mêngsah kalayan botên ambêkta dêdamêl. Sarêng dumugi ngayunanipun Sang Bisma lajêng anyungkêmi pada kalayan umatur: dhuh ingkang botên kenging kinawonakên, kula angluhurakên paduka, amargi kula sakadang warga badhe prang kalayan paduka, kaparênga paduka paring pamrayogi ing kula, sarta kula nyuwun pangèstu paduka. Wangsulanipun Sang Bisma, Yudhisthira kasabdakakên badhe manggih unggul, sarta andangu punapa ingkang kasuwun, sarwi ngandika: ingsun katalenan kalawan tali kamulyan lan rajabranane Kurawa, mulane wiwit ingsun kudu prang lan sira, apa ta pangarêp- arêpira. Yudhisthira matur: sintên ingkang sagêd ngawonakên panjênêngan,  wontên ing paprangan.;",Yudhisthira njaluk pangestu kanggo nglawan musuh.
" Bisma mangsuli: bilih sadangunipun taksih sikêp gandhewa botên wontên tiyang ingkang sagêd nyirnakakên, Bisma ngandika malih: kapriye ta bisane ingsun kalakon sirna, samêngko durung mangsane ingsun palastra, mula têmbe balia sapisan êngkas. Yudhisthira lajêng nglairakên kalêpatanipun dhatêng Drona, dene kamipurun lumawan gurunipun. Drona ngandika manawi kalampahanipun sirna, bilih mirêng pawartos kirang prayogi, ing ngriku sang maharsi badhe sèlèh dêdamêl, lajêng nêdya kukut sarana yoga. Dhatêng Salya punapadene Krêpa ugi angurmati ingkang lajêng sami anugrahani. Sasampunipun Yudhisthira wangsul dhatêng pabarisanipun malih, ing ngriku sinambut dening para satriya Pandhawa, sarwi surak mawurahan.;","Bisma lan Arjuna perang keras, nanging ora ana sing kalah."
"Ing ngriku wiwitipun sami prang, Bisma manêmpuh mêngsah, ngantos kathah para satriya agung-agung ingkang kasambut ing adilaga. Sang Utara putra Wiratha ingkang taksih kaênèmên tumut lumawan prang, punika ugi sirna, mila Sang Sweta kadangipun sêpuh murina lajêng manêmpuh dhatêng Bisma, sarêng sampun dangu anggènipun prang tandhing, Sweta pêjah, sirnanipun Sweta ingkang minăngka panutuping prang dintên punika. ;","Perang terus berlangsung, Bisma mundur, Arjuna maju."
"Dintên kaping kalihipun para Pandhawa mundur malih dening panêmpuhipun Bisma, mila Arjuna nyuwun palilahipun Kesawa badhe amapak prangipun senapati ingkang linangkung wau. Kadi kêclaping thathit lampahing rata ingkang pangirid kuda pêthak wontên ing têgal  paprangan, kapapagakên dening Bisma lajêng prang rame ngantos anggêgirisi. Dangu sangêt anggènipun Arjuna abăndayuda kalihan Bisma, nanging botên wontên ingkang kasoran, amung kiwa têngên têmpuhipun para prajurit adamêl kathahing pêpêjah, ngantos Sang Bisma kapêksa mundur, saking anggènipun angayomi wadyabala ingkang kaamuk dening Bima. Ing nalika punika kusiripun Bima pêjah, mila rakitan lajêng ambandhang mêdal saking paprangan.;","Arjuna njaga Abimanyu, Kurawa kalah."
"Sarêng Arjuna sampun rumaos sawatawis sêla, nêdya angayomi Abimanyu, putranipun ingkang sudira ing rananggana saking bêbaya agêng. Sandêring rata mangiwa manêngên, ngantos sêraping surya, malah ngantos dalu Arjuna taksih liwung tandangipun, wasana Kurawa mawut asarsaran saking jêmparingipun Arjuna ingkang gumrujug kadi jawah ing măngsa rêndhêng. Dintên kaping tiga, Kurawa gêntos kabêbujêng mêngsahipun, sarêng Bisma wuninga lajêng mangsah pêpulih, anêmpuh Pandhawa. Dintên punika pakangsal panêmpuhipun, sarêng Pandhawa gêntos kapêksa mundur, Kesawa anyandêrakên ratanipun manêmpuh dhatêng Sang Bisma, dados Arjuna lajêng aprang tandhing lan Bisma malih. Panêmpuhipun Arjuna dhatêng mêngsahipun ingkang dipun trêsnani wau, botên sagêd adamêl kêmbaning  pangamukipun Bisma, amargi Arjuna karoban tandhing, ngantos Kesawa nêdya ambiyantu pangungkihipun Arjuna, amusthi cakranipun, kaputêr sanginggiling mastaka lajêng mandhap saking rata, nêdya marêpêki Bisma, ingkang lajêng katingal bingah sarta mêndhak-mêndhak, ucapipun: agêng sangêt kanugrahan kula wontên ing dunya ngantos dumugining dêlahan, Krêsna!, manawi kula kalampahan palastra saking asta paduka. Nanging Arjuna merang amargi èngêt dhatêng karsanipun Kesawa ing nguni, mila kaaturan mundur. Sri Krêsna rinangkul, sarwi matur manawi piyambakipun sagah badhe angantêp yudanipun. Sang Kesawa enggal angusiri lajêng prang malih ngantos surya sêrap, wadya Kurawa kapalajêng dening jêmparingipun Arjuna.  Sabên dintên tansah prang, sarta gêntos-gêntos kasêsêr. Amung pundi ingkang tinêmpuh dening Sang Bisma, Pandhawa karisakan, sadintên-dintênipun Bisma anyirnakakên tiyang sadasa èwu, candranipun kadi urubing wana kabêsmi, pundi ingkang katrajang mawut-mawut.; ","Arjuna terus nglawan Bisma, ora bisa ngalahake."
"Dintên ingkang kaping sanga senapati agêng wau taksih angrêrisak mêngsahipun malih, nadyan sampun sawatawis suda tinimbang ingkang sampun kapêngkêr, dados inggih tansah adamêl pitunaning Pandhawa. Amargi sampun wiwit sêrap taksih sami paprangan, Kesawa sangêt duka dhatêng Arjuna dene botên angantêp prangipun, mila Arjuna lajêng amapagakên Bisma malih nanging satêngah botên tumandang, dados amung mituruti dhawuhipun Sri Krêsna. Sarêng rambahan ingkang kaping kalih, Sri Krêsna kados katuwuhan raos kapengin mênang, anilar mitranipun, mancolot saking rata, amung angasta sambuk kemawon, liwung pangamukipun nêdya ngrabasèng Sang Bisma. Pêpêthinganing senapati wau angucapakên panuwun dene rinakêtan bêbaya agêng. Ucapipun: manawi kaparêng suwawi kasirnakna, amargi kula abdi paduka, dhuh kang botên karêgêdan ing dosa. Sarta Arjuna amambêngi malih kalayan kaèbêkan raos merang, aturipun: dhuh Kesawa, sampun kalajêngakên, lah Krêsna! punapa paduka botên angèngêti dhatêng prasêtya paduka ing nguni, ingkang mratelakakên bilih botên tumut prang, o, Madawa, manawi paduka botên anêtêpi, paduka badhe winastan tukang cidra, prakawis prang punika jêjibahan kula, saèstu kula ingkang badhe mapagakên krodhanipun senapati agêng punika. Kula prasêtya, awit saking kayuwananing dêdamêl kula, katêmênan kula, punapadene pandamêl kula sae, dhuh pangrurahing satru, kula badhe anandukakên sawarnining pandamêl, ingkang sakintên sagêd  anyirnakakên mêngsah. Madawa, wangsul dhatêng rata malih tuwin Bisma tansah anêsêk majêng, ngantos sêrap, inggih punika sangang dintênipun anggèning sami ayudabrata.;",Sri Krêsna njaluk Arjuna terus maju.
"Sontên punika Yudhisthira karuna amargi saking angèngêti kathahing rah kang wutah. Kesawa ngandika bilih badhe anyidrani prasêtyanipun, malah-malah badhe anyirnakakên Bisma, ananging Yudhisthira sangêt sih dhatêng katêmênan, botên jumurung manawi Krêsna angingkêti pangandikanipun piyambak. Punapa Sang Bisma botên sampun anyagahi badhe andhawuhakên kadospundi sarananipun sagêd sirna, manawi kula sadaya lan para kadang purun sami marêk ing panjênênganipun, dados Pandhawa kêdah marêk Sang Bisma nyuwun pamrayogi kadospundi sagêdipun unggul. Minăngka panutuping anggènipun sami lêlimbangan Yudhisthira sakalangkung ngêrês sêsambatipun. Nalika kula dalasan para ari taksih sami alit-alit, sarta lola, dipun agêngakên panjênênganipun. O Janardana, panjênênganipun punika eyang kula ingkang sampun sêpuh sangêt, punapa kula badhe nyedani sudarmaning tiyang sêpuh kula, lah punika awonipun băngsa satriya.;",Arjuna tetep maju sanajan perang terus teka.
"Kesawa anyondhongi dhatêng pamrayoginipun Yudhisthira wau, mila sasampunipun Sri Krêsna, punapadene para Pandhawa sami sèlèh sadaya dêdamêlipun, lajêng sami pangkat, manggihi Sang Bisma, nyuwun katrangan kadospundi sagêdipun Pandhawa anyirnakakên panjênênganipun wontên ing paprangan. Manawi kalaras kalihan panampi gagrag samangke, lampahipun para Pandhawa pancèn anglêngkara sangêt. Bisma nampèni para Pandhawa kalayan rênaning panggalih, Yudhisthira matur sami mêmêla, kadospundi kalampahanipun Bisma kasoran tuwin sirna. Wangsulanipun Bisma, Pandhawa tamtu botên sagêd mênang sadangunipun Bisma taksih sugêng, ananging Pandhawa badhe dipun parêngakên lampah kadospunapa ingkang dipun kajêngakên. Sarêng Yudhisthira mratelakakên manawi Pandhawa botên sagêd anyirnakakên panjênênganipun, kalayan ayêm Bisma anggènipun anêdahakên wadosipun bilih badhe adamêl sirnanipun. Amargi sujanma kados Sang Bisma punika amung saprakawis kajêngipun, inggih karsaning Kang Maha Luhur. Măngka Pandhawa punika ugi ngakêni bilih piyambakipun punika saking panjênênganipun wau, dados botên parlu nyumêlangakên sedyanipun. Ing antawisipun para Pandhawa, wontên satunggaling prajurit linangkung, inggih punika Srikandhi. ;",Bisma ngajari Pandhawa supaya ora ngremehake kekuatan lawan.
"Piyambakipun wau rumiyinipun pawèstri, măngka Sang Bisma botên kadugi mêngsah pawèstri, mila Srikandhi dipun pêpanasa ngajêngipun, ing ngriku Sang Bisma tamtu lajêng sèlèh gandhewa. Manawi Bisma sampun sèlèh, Arjuna enggal anjêmparinga Sang Bisma saking ing pundi-pundi. Wêkdal Arjuna mirêng dhawuhipun Bisma makatên wau, sangêt prihatos, sarta pasuryanipun pucêt amargi sangêt meranging panggalih. Aturipun: dhuh Madawa, kadospundi ngantosa kula mêngsahan kalihan eyang kula, lêluhur kula ingkang sampun sêpuh, wicaksana, sarta lêpas ing pambudi, sarta panjênênganipun wau sêsêpuhing băngsa kula. Dhuh Wasudewaputra, nalika kula taksih alit manawi dolanan tansah angrêsahi Sang Bisma sang misuwur ing jagad, punapadene kalayan badan kula ingkang lêbus dening lêbu anggèn kula penekan wontên ing pangkonipun, dhuh kadangipun sêpuh Gada, panjênênganipun wau sudarmanipun bapa kula Prabu Pandhu. Wêkdal kula kapangku, kula anguwuh: o bapak. Panjênênganipun lajêng dhawuh: aku dudu bapakira, nanging bapakne bapakira, têdhak Barata.; ","Sang Bisma ora gelem diserang Srikandhi, nganti Arjuna kaget lan sedhih."
"Punapa kula kadugi anyedani panjênênganipun ingkang makatên pangandikanipun wau, mila sanadyan wadyabala kula sadaya tumpês tampis, kula kasoran malah ngantos pêjah pisan, tamtu kula botên kadugi prang mêngsah kang mahambêk sih wau, kadospundi karsa paduka dhuh: Krêsna. Wangsulanipun Janardana ririh nanging cêtha: ""sira wus sumanggêm nêdya anyirnakake Sang Bisma, hèh Arjuna, dadi sira dudu satriya yèn wani angingkêti kasanggupanira, iku sarana kang minangkani ungguling prangira. Hèh: Dananjaya, darmaning kasatriyan, iku kudu prang, angayomi wêwêngkone, lan kudu akurban dhiri, kang ora kasurung ing kanêpson."" Sarêng pangrantamipun sampun dipun parêngakên dening Sang Bisma, para Pandhawa kalayan Sri Krêsna pamitan wangsul dhatêng pakuwonipun, angêntosi pajaring dintên paprangan ingkang kaping sadasa, inggih punika dintên sêsaji agêng, ingkang sinajèkakên Sang Bisma, dene ingkang minăngka brahmananipun Arjuna. ;","Arjuna kuciwa, nanging Krêsna ngajari satriya kudu siap perang lan ngorbanake awake."
"Ing wanci palêthèking surya, Srikandhi sawadyanipun mirantos badhe ngrabasèng pabarisanipun Sang Bisma, ing ngriku kathah pangerang-erang ingkang murih munduripun, amargi Srikandhi sajatosipun pawèstri. Nanging Srikandhi botên kengguh, èsthinipun amung nêdya anglampahi sapitêdahing senapati. Prangipun Bisma ingkang pungkasan punika angungkuli ingkang sampun-sampun , sampun  botên wontên tiyang ingkang kawawa amapagakên kajawi Arjuna, ingkang ratanipun pangirid kuda pêthak, kadi kuda pangiriding pêjah, punapadene Srikandhi, ingkang Sang Bisma botên karsa anandhingi.; ","Srikandhi, sanadyan pawèstri, tetep wani nglawan Sang Bisma, nanging Bisma ora kersa nglawan dheweke."
"Bisma botên pisan-pisan anggalih dhatêng Srikandhi, ingkang kaudanan jêmparing amung Arjuna. Sarêng surya wiwit tumamèng aldaka, Sang Bisma ngandika jroning wardaya, pati ora bisa nêkani yèn ora saka karsaningsun dhewe, pangandikanipun: prayogane saiki dak ngèsthi pati. Wêkdal punika para wasu tuwin para rêsi, ingkang sami aningali ingkang sami abăndayuda, manguwuh dhatêng Sang Bisma: o gèr, ingsun mangayubagya, marang karsanira kang mangkono mau, hèh prajurit linuwih, tumindaka kaya èsthinira, ciptanira pisahna saka paprangan. Samirana ngidid ananduki sang senapati, sarta lajêng jawah sêkar. Dhumawahing jêmparing kadidene jawah, ananging botên wontên ingkang anêdhasi dhatêng Sang Bisma, panjênênganipun botên mobah-mosik, kadi tugu sinukarta. Amung jêmparingipun Arjuna ingkang dipun parêngakên anêdhasi ing sariranipun. Sang Bisma ngandika dhatêng Dusasana sarwi mèsêm: sakèhing panah kang tanpa kêndhat anibani aku kaya gumrujuging banyu, kang panduke kaya panahing dewa, iku kang nêdhasi mung kang kalêpasake dening Arjuna, senapati kang asikêp gandhewa,  iya kang daludake aciri wanara, nadyan para ratu kabèh iku ngumpul dadi siji, ora măntra-măntra bisa lumawan ing aku.;",Sang Bisma nampa pati saka panah Arjuna.
" Dhumawahing jêmparing taksih tanpa kêndhat, sariranipun Bisma kataton arang kranjang, godhaganing tatu botên wontên kalih nyantun. Surya dèrèng sêrap Bisma sampun dhawah saking ratanipun mujur mangetan, saking kathahing jêmparing ingkang tumancêp ing sariranipun, mila sariranipun sang mahambêg darma botên kambah ing siti, dados kadosdene sumèlèh sanginggiling pasareyan jêmparing ingkang kadêgakên, ing nalika Sang Bisma dhawah, panjênênganipun wuninga bilih surya lumampah ing iring kidul, dewa sami manguwuh: ""he he sutaning Gangga, lasing senapati sadunya, pagene anglilahake uripira surya lumaku ing iring kidul,"" ""Sang Bisma amangsuli sora: kula taksih gêsang punapadene taksih sangkêp èngêtan kula."" Ing nalika Bisma kadhatêngan utusan maharêsi ingkang amancalawarna paksi Swan  andangu kados ing nginggil wau, Sang Bisma matur: sadangunipun surya taksih lumampah wontên ing iring kidul, ""kula botên badhe oncat saking dunya, dene wangsul kula dhatêng padunungan kula lami, bilih surya sampun lumampah ing iring lèr. Awit saking pangwasa paringing sudarma kula kang misuwur, mila kula kawasa murba misesa ing gêsang kula. Samangke pangwasa wau kula pedahakên, kula nêdya angandhêg gêsang kula, amargi kalampahanipun pêjah, manawi saking kajêng kula piyambak."";","Sang Bisma ngêndika yèn dhèwèké isih urip nganti surya lumaku ing kidul, nanging sawisé iku bakal ngendhalèkaké pati."
"Ramening suwantênipun paprangan kèndêl, sadaya tiyang sami nyèlèhakên dêdamêlipun. Surya silêm ing jalanidhi, jagad anangisi rêbahipun sang senapati agung wau. Para narendra ing golongan kêkalihipun sami sèlèh dêdamêl, marêpêki Sang Bisma kalayan anoraga, Sang Bisma angurmati lajêng paring nugraha. Nalika Sang Bisma mundhut kajang sirah, kangge angganjêl sirahipun ingkang andhêngklak mangandhap, lajêng kaaturan kajang sirah ingkang sakalangkung alus, panjênênganipun mèsêm sarwi ngandika: ""kawuningana para nata, punika sanès kajang sirahipun para senapati. Sarêng wuninga Arjuna anyêlaki lajêng dhawuh: hèh Dananjaya, prajurit linuwih, sirahingsun andhêngklak, ingsun wènèhana ganjêl kang sira rasa prayoga dak-anggo."" Kalayan netra akêmbêng-kêmbêng Arjuna mêndhêt jêmparing tiga, lajêng dipun mantram, nuntên katancêpakên ing sirahipun senapati agêng wau, minăngka panuwak sampun ngantos gumantung. Sang Bisma mèsèm, andikanipun: ""dhuh atmajaning Pandhu, sira angsung bantal kang sayogya  ingsun anggo, mangkono lungguhe para satriya yèn angèlingi wajibe, turune anèng paprangan kudu lêlèmèk panah."" Siti ing panggenan sumèlèhing sariranipun punika kadhawahan angêdhuki. Paprangan kèndêl, Bisma botên karsa dipun usadani, amung mindêng satunggal. Enjingipun, amargi rinubeda dening nguntar-untaring kaninipun, sarta bêntèring sariranipun, Sang Bisma mundhut pangunjukan, nanging sadaya pangunjukan botên katampenan, lajêng animbali Arjuna malih, pangandikanipun: raganingsun ajur dening panahira, samêngko badan sakojur karasa panas bangêt, tutukingsun karasa ngorong, jasad karasa sangsara, ingsun wènèhana banyu, o, Arjuna, sira ora ana kang madhani, hèh prajurit kang linuwih, pasthi sira bisa awèh banyu kang prayoga dak-ombe."" Arjuna enggal amênthang gandhewa, ngucap măntra lajêng linêpasakên, jêmparing tumancêp ing siti lajêng dados umbul ingkang toyanipun sakalangkung bêning.; ","Sang Bisma nandang sangsara amarga tatu-tatu saka panah Arjuna, nganti nyuwun banyu kanggo ngilangake rasa panas ing awaké."
" Toyaning umbul wau ingkang kaunjukakên Sang Bisma, ing ngriku Bisma mangalêmbana dhatêng Arjuna, animbali Duryudana, kadhawuhan supados sampun kalajêngakên anggènipun mêmêngsahan, amargi sadangunipun Arjuna cêlak kalihan Sri Krêsna, botên wontên ingkang sagêd ngawonakên: wanci iki uga paprangan bubarna, makatên andikanipun Bisma, lajêng kèndêl botên ngandika malih. Sanadyan sariranipun kadi kabêsmi amargi saking kathahing tatu, ewadene sangsaranipun tinungkulakên, sarana ciptanipun angèsthi satunggal. Sarêng sadaya sampun sami kesah, Karna dhatêng, dêrês wêdaling waspa saking paningalipun, lajêng anyungkêmi padanipun Sang Bisma, aturipun: dhuh, dhuh: ulu-uluning băngsa Kuru, kula sutanipun Rada, ingkang salami-laminipun paduka tingali kalayan pasêmon botên rêna. Sanalika wau Sang Bisma ambuka paningalipun ingkang pêtêng margi saking sangêting gêrahipun, Karna rinangkul lajêng ngandika sêmu sih: ""lah sira kang salingga bathara, ora ana manungsa kang satimbang lan sira, mula tansah kasar wêdaling wicaraningsun marang sira mung amrih aja mêmungsuhan batin."" Karna pinaringan nugraha, kadi Arjuna, sarta kadhawahan ngêmpal kalihan para kadangipun, inggih punika Sang Pandhuputra kang sudira ing rananggana. Karna lênggana, piyambakipun kêdah prang kalihan Pandhawa ngantos sirna salah satunggal.; ","Sang Bisma ngêndika marang Arjuna lan Karna, ngajak ngormati perjuangan nganti prang rampung."
" ""Dhuh turasing senapati linuwih, kula nyuwun palilah paduka, botên gadhah sêdya sanèsipun malih, kajawi amung badhe prang. Punapadene mugi paduka paring pangaksama sakathahing wicara kula kang wêngis, tuwis gangsuling kasusilan kula ing paduka, ingkang amargi saking kanêpson  tuwin kiranging pangatos-atos."" Ing ngriku Bisma angèstrèni panyuwunipun Karna: ""pêranga kang awit saka karsaning dewa, lêksananana karsaning ratunira, nanging aja anawung rasa nêpsu sarta pangunêk-unêk, kêtokên karosan miwah kêkêndêlanira, mung bae aja sah pangangkahira nêdya tumindak ing dalan kang bênêr."" Mêmêngsahanipun ingkang kapêngkêr sampun kalêbur dening sih. Karna lajêng wangsul dhatêng pakuwonipun Duryudana anilar Bisma ingkang angêboti pêpungkasaning sambutanipun sarana sangsaranipun, ingkang bokmanawi kêdah makatên lampahing adilipun. Kalayan sabar angêntosi wanci ingkang kinarsakakên, adamêl kurban agêng warni sangsara wontên ing pasarean.;","Karna nyuwun pangaksama, Bisma ngandhani supaya tumindak kanthi bener lan sabar."
"Anggènipun anilar Sang Bisma ingkang ngandhêg sugêngipun, para nata kalayan sangêt karêrantan, lajêng tata-tata badhe anglajêngakên anggènipun sami amangun prang. Sintên ta ingkang gumantos dados senapatining Kurawa, sadaya para prajurit sami mandêng dhatêng ingkang botên tumut abăndayuda salêbêtipun sadasa dalu, sarta lajêng sami ambêngok, Karna, Karna. Sang Karna pancèn tansah mirantos umangsah prang, nanging badhe pamit Sang Bisma rumiyin, ingkang lajêng dhawuh supados amanggud yuda, sarta Duryudana andangu pamanggihipun, sintên ingkang prayogi sumulih kasenapatènipun Bisma, punapa sariranipun, punapa sanèsipun. Karna atur pamrayogi, supados sang prabu amiliha sujanma ingkang amarah sagung satriya ing atasipun anandukakên sawarnining dêdamêl, murih sadaya lajêng katêtangi kasudiranipun, inggih guru agêng Sang Maharsi Drona. Sadaya para nata sami jumurung mangayubagya, Drona lajêng winiwaha, têtêp dados senapati, amêngku wadyabala sadaya. Wiwit dintên paprangan kaping sawêlas, lêlampahanipun Drona anglênggahi kasenapatèn, kacariyos wontên ing Dronaparwa.;  ",Drona dipun pilih dados senapati anyar sawisé Bisma pamit.
" Sadèrèngipun paguting yuda, Drona ngaturakên pamanggihipun ingkang prayogi sangêt, inggih punika manawi Yudhisthira kacêpêng, măngka lajêng dipun pêjahi, kadangipun salah satunggal gêmantos, tamtu nandukakên wêwalês, nanging manawi dipun wangsulakên, para sadhèrèkipun nèm sadaya tamtu kapêksa miturut ingkang sêpuh piyambak, amung lajêng kabucal malih kemawon, kados nalika kawon anggènipun dhadhu. Drona matur: kalampahanipun Yudhisthira kenging kacêpêng, punika manawi Arjuna kasingkirakên. Ananging sarêng Pandhawa mirêng pawartos wau, lajêng sami arêrêmbagan kadospundi sakecanipun. Arjuna prasêtya, bilih Drona mêsthi botên sagêd mikut Yudhisthira, sadangunipun Arjuna taksih gêsang, sanadyan Arjuna piyambak botên sagêd anyirnakakên gurunipun, kalayan sêdya makatên wau anggènipun lajêng sami wiwit abăndayuda. Ing golongan kêkalihipun kathah ingkang katingal kasudiranipun. Sang Abimanyu  ingkang misuwur, taksih kaênèmên sangêt bilih tandhing prang kalayan Jayadrata, tuwin Salya. Punapadene Gathutkaca, raksasa putranipun Bima, kêkêndêlanipun anggêgirisi.; ","Drona ngusulaké Yudhisthira dipenjara, nanging Arjuna tetep nglindhungi gurune."
"Senapati Sang Drona, ingkang ratanipun apangirit kuda janjam jêne, tandangipun adamêl miris, nêdya amikut  Yudhisthira. Pundi ingkang angalang-alangi kasirnakakên, kalampahan sagêd ajêng-ajêngan kalihan Yudhisthira. Sarêng Kurawa andugi manawi Yudhisthira kacêpêng, surak mawurahan kadi manêngkêr wiyati. Ananging Arjuna ingkang ratanipun kinusiran dening Kesawa, atêtulung ayuda, suwantêning rodha gumalêgêr kadi galudhug, pabarisan Kurawa mawut asarsaran dening pangamukipun Arjuna, nanging lajêng kasaput sêraping surya.; ","Drona arep nglawan Yudhisthira, Arjuna mbantu nglawan Kurawa."
"Ing sontên wau wontên satriya nênêm sami sadhèrèk, prajanji kalihan Prabu Susarman, ratuning băngsa Trigata, sami prasêtya badhe prang tandhing kalihan Arjuna ngantos sirna salah satunggal. Sarêng sampun rampung pangrêmbagipun, Arjuna katantang, amargi Arjuna tinangsulan dening prasêtyanipun bilih botên badhe mundur sabên katantang, mila lajêng pamit kang raka. Kalilan pangkat, amung Sêtyajit supados katilar anjagi sariranipun. Arjuna kadhawuhan pangkat mapagakên wadyanipun Samstaka ingkang sampun prasêtya kalayan para sadhèrèkipun badhe amapagakên Arjuna ngantos sirna salah satunggal, mila lajêng sami bidhal dhatêng panggenan ingkang sampun katamtokakên. Salêbêtipun Arjuna kinêmbulan dening mêngsahipun, Drona nêmpuh barisipun Yudhisthira, lajêng prang rame ulêng-ulêngan wor suh mungsuh lawan  rowang, dangu-dangu wadya ingkang ngurung-urung Yudhisthira pêdhot gandhenganipun, Yudhisthira angoncati gurunipun, ing ngriku Bima têtulung ing ayuda. Sanadyan kadospunapa anggènipun angêtog kêkiyatanipun, ananging mêksa botên kawawa anadhahi barisan dipangga ingkang angrisak manungsa, turăngga, tuwin rata, wêkasan wadya Pandhawa mundur. Arjuna ingkang kinalang-kalang dening mêngsah, panggalihipun kados kabêlah kalih, pundi ingkang kêdah kasirnakakên rumiyin, wasana golong kêdah amêjahi ingkang manantang wau, mila lajêng angantêp prangipun. Sarêng sampun sirna enggal wangsul nêmpuh barisanipun Drona. Arjuna kapapag dipangga ingkang tinitihan dening Bagadata, lajêng campuh prang, nanging rata ingkang kinusiran Kesawa katalèyèk dening sandêring dipangga. Bagadata nêdya ngrumiyini Arjuna anggènipun nêdya nêmpuh panganjuring baris. Bagadata mênthang langkapipun anglêpasi Arjuna, nanging Kesawa lajêng mancolot dhatêng ngajênging mitranipun, jêmparing kenging pranajanipun Krêsna lajêng anggubêt kadi uncèn-uncèn sêkar. Arjuna kagèt lajêng matur dhatêng Sri Krêsna sêmu botên rêna, bilih Krêsna sabên-sabên makatên, punika atêgês nyênyamah.;",Arjuna lan para prajurit padha tandhing nglawan Drona.
" Sri Krêsna mangsuli kalayan mèsêm, manawi dêdamêl punika pusakaning  băngsa Wrêsni, cabaripun amung kalihan sariranipun, amargi punika dêdamêlipun Narayana. Ing nguni jêmparing punika tumurunipun dhatêng marcapada, kaganjarakên dhatêng putranipun, wêkasan tumurun dhatêng Bagadata. Salêbêtipun Bagadata anggadhuh jêmparing punika, Bagadata botên sagêd kasoran, samangke jêmparing sampun wontên ing astanipun Krêsna, dados Arjuna sampun sagêd anyirnakakên Bagadata dalasan dipangga titihanipun. Sarêng sampun wanci sontên, inggih punika wasananipun dintên paprangan ingkang kaping kalih wêlas, Pandhawa unggul anggènipun prang, dene Drona dèrèng sagêd anêtêpi sêsanggêmanipun anggènipun sagah mikut Sang Yudhisthira.; ","Sri Krêṣṇa maringi jêmparing marang Bagadata, ngasilaké Pandhawa unggul ing perang."
"Dintênipun ingkang kaping tiga wêlas wangsulipun Bathara Warsas dhatêng kaswargan, dèwa wau ingkang manjanma dados Sang Abimanyu putranipun Arjuna, ingkang mijil saking Sumbadra kadangipun Sri Krêsna. Prajurit linangkung wau, dintên punika misuwur kasudiranipun, dene sawêg yuswa nêmbêlas taun sampun kadugi angêdali prang agêng tandhing kalayan para senapati agung-agung, sarta pundi ingkang tinêmpuh sami dhadhal datan mănggapulih. Arjuna katantang prang misah saking barisan agêng malih. Saking dhawuhipun Yudhisthira Abimanyu kêdah anindhihi wadyabala mapagakên pamukipun  Drona, ingkang arakit gêlar cakra byuha.;","Abimanyu, putra Arjuna, perang nglawan Drona kanthi cakra byuha."
" Risaking gêlar wau amung dening Arjuna, Kesawa, Prajumna, , tuwin Abimanyu, sadaya para satriya kêdah wontên ing wingkingipun Abimanyu. Kadospunapa bingahing manahipun Abimanyu sarêng tampi dhawuh makatên wau, sumêngah kadi kang rama, tuwin kadangipun kang ibu. Abimanyu anyanggêmi badhe angrisak mêngsah awit saking asmanipun Sri Krêsna miwah para Pandhawa, lajêng dhawuh dhatêng kusir supados rata kaajêngakên dhatêng barisaning mêngsah. Kadidene sima ingkang nêdhêng tumambirang nêmpuh pabarisan dipangga. Saking bantêring panêmpuh tataning gêlar cakra bibrah, lajêng aprang kalayan Drona, Aswatama, Kripa, Karna tuwin sanès-sanèsipun. Duryudana ugi lajêng atêtulung, Dusasana kataton dening Abimanyu, ngantos kapêksa kasingkirakên saking pabarisan. Kadangipun Karna sirna, Karna piyambak ugi kasêsêr. Jayadrata narendraning băngsa Sindu, sarêng priksa Kurawa karisakan, lajêng atêtulung, ewadene dèrèng wontên ingkang kuwawi mapagakên tandangipun Abimanyu.; ","Abimanyu mimpin perang nglawan Drona, Karna, lan Kurawa, ngalahake Dusasana lan Karna."
"Duryudana nêmpuh malih ugi kapalajêng. Laksmana putranipun Duryudana sirna, nalika nêdya amrawasa prajurit nem-neman, ingkang ajêngipun botên kenging pinambêngan. Abimanyu kinroyok  dening prajurit agêng-agêng nêm: Drona, Aswatama, Kripa, Karna, Kartawarma, tuwin Wrahatbala. Dene Jayadrata mêdhot barisaning wadyanipun Abimanyu, nêmpuh barisaning Yudhisthira. Abimanyu botên gidhuh pinarbutan ing kathah, ngantos Karna tuwin Drona ngangkah anjêmparing langkapipun Abimanyu. Kartawarma amêjahi kapal rakitanipun, Kripa amêjahi kusiripun, dados Abimanyu sampun risak rata tuwin langkapipun, mila lajêng asikêp pêdhang angiwa tamèng. Ananging tamèng saha pêdhangipun ugi lajêng risak, enggal anjêbol rodhaning ratanipun, kaputêr sanginggiling sirah nêdya kapupuhakên Drona. Ing nalika wau rodha ugi lajêng ajur dening jêmparingipun para prawira. Abimanyu musthi gada, ambujêng Aswatama, sarta sagêd amêjahi kapalipun Dusasanaputra, inggih punika wêkas-wêkasaning kasudiranipun Abimanyu. Dusasanaputra tandhing kalihan Abimanyu, lajêng ambruk sarêng. Nanging tanginipun malih rumiyin Dusasanaputra, mila enggal anggada sirahipun Abimanyu, lajêng angoncati.; ",Abimanyu diserang nganti sirna dening prajurit Kurawa.
"Paprangan kèndêl, amargi kasuwuk dening sirnanipun Abimanyu, Yudhisthira sakalangkung rudah ing galih, dene sariranipun ingkang dhawuh mapagakên mêngsah, wêkasan botên sagêd amitulungi prangipun Abimanyu nalika kinroyok dening para têtungguling prajurit. Kadospundi anggènipun sagêd cariyos dhatêng Arjuna, dene anakipun ingkang sangêt dipun trêsnani sampun sirna botên wontên ingkang angrêbat. Maharsi Wiyasa rawuh lajêng angarih-arih dhatêng Yudhisthira ingkang sawêk karêrantan. Sang Wiyasa ngandikakakên sabab-sababipun mila Abimanyu pêjah, sarta para nata ingkang sami sirna dening karsaning dewa, sarta dhawuh manawi para wicaksana tamtu botên amrihatosakên tiyang pêjah. Pangandikanipun: ""yèn wong urip kudu kaanggêp kabungahan, nanging wong mati iku bêgja lan mulya."" Sasampunipun ngandika makatên Sang Wiyasa lajêng musna. Yudhisthira sawatawis lipur, nanging mêksa taksih kraos pakèwêt, panglocitanipun, kadospundi anggènipun badhe ngandika dhatêng Sang Dananjaya.; ","Yudhisthira kuciwa, nanging Sang Wiyasa ngendika mati iku kabungahan."
"Sawangsulipun Arjuna saking paprangan panggalihipun karaos sangêt botên sakeca, mila matur dhatêng Sri Krêsna supados andhawuhakên darunaning raos sêdhih ingkang nangsaya ing manahipun. Ing pakuwon katingal tidhêm, mila saya sangêt sumêlangipun, dados lampahipun karikatakên. Kados punapa kagètipun Arjuna, sarêng aningali kang raka lênggah botên ngandika  sarta Abimanyu botên katingalan wontên ing ngriku. Sami sanalika batosipun Arjuna sampun priksa kadospundi kawontênaning lêlampahan, mila lajêng pitakèn dene Abimanyu botên katingalan: kajaba Abimanyu apa ora ana kang bisa angrusak gêlar cakra, măngka aku ora marah ing dhèwèke, kapriye undure manèh sawuse manêmpuh. Apa wong Pandhawa ngatag Abimanyu anglêboni gêlar? Ananging bapa wau botên pêrlu dipun wangsuli, amung lajêng anangisi pêjahing anakipun, sambatipun: mêsthi Abimanyu nalika kinêmbulan dening Drona, Karna lan Krêpa ora anggagas, apa wong tuwaku ora angêntas aku saka têngahing bêbaya iki. Apa wong Pandhawa utawa wong Pancala ora angayomi bocah cilik iku, apa gêgamane iku mung kanggo pasrèn bae. Wong mau banjur kapriye polahe barêng wêruh Abimanyu mati. Kajawi Krêsna kalayan Yudhisthira botên wontên ingkang purun mangsuli, amargi amung kêkalihipun wau ingkang sabên- sabên tinurut dening Arjuna.; ","Arjuna sêdhih amarga Abimanyu mati tanpa perlindungan, lan nglarani manah, nanging Krêsna lan Yudhisthira ora maringi jawaban."
"Yudhisthira ngandika kadospundi sarêng Abimanyu kadhawahan ngrisak gêlar cakra, kadospundi panêmpuhipun Abimanyu, sarta kadospundi anggènipun sagêd angayomi, nanging kapêksa kanggêg  amargi saking cinêgatan dening Jayadrata. Ing nalika wau Arjuna ambêngok: aku prasêtya, dina sesuk Jayadrata dak patèni, yèn dina sesuk, wanci surup srêngenge durung mati, aku mati lumêbu ing gêni murub. Sarêng Jayadrata mirêng pawartos prasêtyanipun Arjuna makatên wau, saking sangêting ajrihipun, gadhah pangangkah badhe oncat saking pabarisan nêdya sêsingidan, nanging botên saèstu amargi dipun sagahi badhe sami jinagi dening têtindhihing para wira. Drona ngandika minăngka wangsulan dhatêng pitakènipun Jayadrata, ingkang amêksa-mêksa nyuwun kajawab. Sanadyan Jayadrata tuwin Arjuna ugi sami nampèni piwulangipun, ananging Arjuna ngungkuli piyambakipun, amargi Arjuna manggulang panunggal sarta kapêksa nglampahi sangsara, ananging ingsun mêsthi angayomi sira, apadene angaling- alingi sira, nganti Arjuna ora kawawa miyak.; ","Yudhisthira ngêndika babagan Abimanyu, lan Arjuna njanjêni matêni Jayadrata êsuk."
"Ing wêkdal punika Sri Krêsna sangêt anêtah dhatêng Arjuna, dene kasêsa anglairakên prasêtya botên têtarosan rumiyin dhatêng sariranipun. Amargi saking punika para agul-aguling satriya Kurawa nênêm lajêng anjagi Jayadrata kadèkèk ing têngahing pabarisanipun para pinilih, ingkang tamtu botên kenging piniyak. Ananging Sri Krêsna lajêng amêlêng cipta, kadospundi  anggènipun sagêd angêntas Arjuna saking kasangsaran. Sri Krêsna dhawuh supados Arjuna dintên benjing enjing ngangge rata sarta dêdamêlipun Sri Krêsna. Kacariyos Kesawa ngatingali dhatêng Arjuna wontên ing dalêm jaman pasupênan, sawêdalipun saking badanipun wadhag, Arjuna lajêng kaajak dhatêng Kaliyasa, sowan ing Bathara Mahadewa, ingkang cahyanipun sumunar ambalêrêngi. Sri Krêsna kalihan Arjuna lajêng sami mangkurêb ing ngayunanipun. Arjuna pinaringan dêdamêl ingkang angungkuli sadaya dêdamêlipun, kadhawuhan musthi ing dintên enjingipun. Sasampunipun lajêng sami wangsul kalihan suka sokur amargi tamtu badhe manggih unggul.; ",Sri Krêsna mbantu Arjuna nglaksanani prasêtya kanggo mateni Jayadrata kanthi pitulunganing Bathara Mahadewa.
"Enjingipun, dintên paprangan kaping kawanwêlas, Arjuna nilar Yudhisthira, ingkang kapatah rumêksa Sang Sêtyaki, wigatos badhe angupaya Jayadrata, anêtêpi prasêtyanipun. Sakawit kêdah ngrabasèng barisan dipangga, sasampunipun risak lajêng nêmpuh Sang Drona. Sasampunipun sumêmbah ing gurunipun, Arjuna lajêng manrajang amargi Drona pangayomanipun Jayadrata. Sanadyan kadospunapa anggènipun angêtog kaprawiranipun, ewadene Arjuna botên sagêd angundurakên, mila lajêng kapêksa anilar Drona nêmpuh barisan sanèsipun, kaêtut  wuntat dening Krêsna, sarta kaayoman sampun ngantos kaprajaya dening mêngsah. Ing nalika Srutayuda tuwin Sang Amirutayusa anêmpuh Arjuna, suwaunipun Arjuna kasabêt garaning daludag ngantos kalêngêr, nanging lajêng èngêt malih, nêmpuh mêngsahipun ngantos sami lumajêng. Arjuna mandhap saking rata, awit kuda pangiridipun kataton, lajêng ngamuk dharat. Dene Kesawa angguyang kuda ingkang kataton wau, kadi botên wontên ing antawising mêngsahipun. Dupi kapalipun sampun waluya, Arjuna numpak rata malih angrabasèng mêngsahipun, nadyan Duryudana ingkang angrêgêm dêdamêl sarwi matêk măntra warahipun Drona, kalampahan datan busik kataman saliring dêdamêl, ewadene kapêksa oncat. Salêbêtipun Arjuna riwut pangamukipun, Drona amikud Yudhisthira, kabêkta lumajêng. Kang sudira Sang Satyaki wêkdal punika anglampahi dhawuhipun Yudhisthira supados amêmanuki prangipun Arjuna, sarêng priksa Yudhisthira tinawan dening Drona lajêng anututi. Pangangkahipun kasêmbadan, amargi sagêd angrisak barisanipun Drona, sarta amêjahi kusiripun, mila kapal pangiriting rata ambandhang sakajêng-kajêngipun piyambak, punapadene Bima katingal kêkêndêlanipun ngantos adamêl mirising akathah.;  ","Arjuna nglawan barisan Drona kanggo ngukum Jayadrata, ngetutake dhawuhe Sri Krêsna lan Yudhisthira."
"Drona ratanipun ginada rêmuk, nanging Drona mancolot saking rata, punapadene Karna sami kapêksa angunduri. Sawangsulipun Drona tuwin Karna lajêng wiwit gêgêmpuran malih, nalika wau Karna kacêpêng dening Bima, nanging Bima èngêt pangancamipun Arjuna dhatêng Karna, mila lajêng kauculakên. Kawuningana sarêng Bima gêntos kacêpêng dening Karna, ugi lajêng botên pinarwasa awit Karna èngêt dhatêng prasêtyanipun nalika wontên ngarsanipun Dèwi Kunthi, nanging surya sampun ngajêngakên sêrap, măngka sêsanggêmanipun Arjuna dèrèng kalaksanan, amargi Jayadrata tansah kajagi rêmpit dening ingkang sami sagah angayomi. Saking pangwasaning yoga Kesawa anasapi surya, mila lajêng pêtêng kados sampun sêrap. Jayadrata ingkang rumaos sampun wilujêng mêdal saking pabarisanipun ingkang rumêksa. Arjuna anêmpuh tandanging satriya nênêm ingkang anjagi têmah sami lumajêng, ing ngriku Arjuna mêndhêt sanjata pamungkas, minantran, lajêng kalêpasakên dhatêng Jayadrata, amargi Kesawa pêpèngêt, manawi saking sabdaning bapakipun: sintêna ingkang amêjahi Jayadrata, mugi-mugi sirahipun Jayadrata pêcaha dados sèwu. ;","Arjuna, dibantu Sri Krêsna, ngalahake Jayadrata sanalika sawisé nglawan Drona lan Karna."
"Inggih asarana jêmparing punika Arjuna anggènipun anugêl guluning mêngsahipun,  sarta sinarêngan jêmparing sanèsipun, ngantos sirahipun Jayadrata dhawah ing pangkoning tiyang sêpuhipun, ingkang lajêng mancolot saking kagèt aningali sirahing anakipun dhawah, sarta kalajêng pêjah amargi saking sotipun piyambak. Makatên wau lêlampahan pêjahipun Jayadrata, dados prasêtyanipun Arjuna sampun kalêksanan. Surya katingalan malih, Arjuna lajêng ambujêng Krêpa tuwin Aswatama ngantos mêdal saking pabarisan. Satyaki sagêd ambuncang Karna malih saking ratanipun. Sanadyan lajêng katungka sêraping surya, ewadene paprangan botên lajêng kèndêl, kalajêngakên prang dalu, sarta botên sami mundur dening pêtênging wanci dalu. Paprangan agêng ing dalu wau ingkang anggêgirisi piyambak, prangipun Gathutkaca kalihan Karna. Campuhipun sakalangkung rame, wusana Karna kapèpètakên dening Gathutkaca, ngantos Karna bingung dening pujan kawujudanipun Gathutkaca, mila Karna angunus sanjata Kunta pêparingipun Hyang Indra, sarta anting-antingipun pisan  Lajêng kalêpasakên, ing ngriku botên wontên kawasa ingkang sagêd adamêl cabar. Jêmparing lumêpas angênani Gathutkaca dhawah Kurawa surak mawurahan. Sarêng Pandhawa priksa bilih Gathutkaca pêjah sami anangis, amung Kesawa surak amratandhani bingahing panggalih.; ","Arjuna ngalahake Jayadrata, lan Gathutkaca ngalahake Karna."
"Saking sangêt kagawokan mila Arjuna matur pitakèn dene wontên lêlampahan kang mokal. Kesawa pratela manawi salêbêtipun Karna taksih kanggenan jêmparingipun Hyang Indra, sagêd anyirnakakên mêngsahipun satunggal, pundi ingkang kinajêngakên, măngka samangke sampun kalêpasakên, dados Arjuna mêsthi wilujêng, sarta sagêd anyirnakakên Karna. Sampun mêsthi jêmparing wau tansah kapundhi-pundhi dening Karna, prêlu badhe kangge mrawasa mêngsahipun ingkang tansah kaajap-ajap, malah badhe kasarêng kalayan Kesawa, ananging kasupèn ing wanci anggènipun badhe anglêpasakên. Samangke pangwasanipun sampun têlas, pangajêng-ajêng dhatêng lêstantunipun gêsang sampun sirna amargi saking pandamêlipun piyambak. Dumugi wanci têngah dalu, para prajurit ingkang sampun sangêt sayahipun sami tilêm kalayan băndayuda, mila Arjuna lajêng undhang angèndêlakên prangipun, ngantos rêmbulan dadari.; ",Arjuna bisa ngalahake Karna lan prajurit padha kesel ngaso nganti têngah dalu.
"Paprangan wiwit malih, ramening ingkang sami băndayuda tansah matambah- tambah, dene ingkang minăngka watêsing dintên paprangan kaping gangsal wêlas, punika campuhipun Arjuna kalihan Drona, kalihipun sami angêdalakên pangabaran warni-warni, botên wontên ingkang kasoran, lajêng sami anêmpuh sanès barisan, nanging taksih sami prang, wasana Kesawa paring dhawuh wontêna ingkang suka pawartos dhatêng Drona, manawi Aswatama kasambut ing adilaga. Arjuna botên kadugi anglampahi, nanging Bima sigra amêjahi gajah ingkang nama Aswatama, sarwi manguwuh sora: Aswatama mati. Lêrês Aswatama pêjah nanging Aswatama gajah, sanès Aswatama putranipun Drona. Sakawit Drona sêdhih, nanging lajêng sirna, amargi andugi bilih pawartos punika cidra. Ing nalika wau para maharêsi sami manguwuh dhatêng Sang Drona bilih sampun dumugi mangsanipun Sang Drona anilar marcapada. Sami sanalika, kapapagakên dening Drêstajumna ingkang pinasthi anguntapakên angkatipun Drona dhatêng kaswargan. Drona lajêng larut bingah ing manahipun, enggal pitakèn dhatêng Yudhisthira, ingkang sampun prasêtya bilih botên badhe cidra, sanadyan ginanjar mangrèh tri bawana. Lêrês punapa botên pawartos pêjahipun Aswatama wau. Saking wêwêlingipun Sri Krêsna kêdah cidra, makatên cobi tumrap sihipun Yudhisthira dhatêng katêmênan. Ing têlênging batosipun Yudhisthira isi watak kirang santosa, sarta kasangêtên rêmênipun miturut dhatêng tiyang sanès, mila botên kawawa madêg saha adamêl kêkêncêngan piyambak. Ambêgipun alus, adil, momot tuwin sih, nanging ing nglêbêtipun isi watak kirang kêkêncêngan, mila tamtu wontên gampil sangêt dipun ewahi ing liyan.  măngsakalanipun kalair, anjalari kuciwanipun, dados; ","Drona kaget amarga kabar palsu Aswatama mati, banjur sedhih ngerti kasunyatan."
" Yudhisthira wicantên sora: Aswatama pêjah, lajêng wicantên lirih: Aswatama gajah, ingkang makatên têmên ing lair, nanging batosipun cidra, kajêngipun murih sampun ngantos cidra lair batosipun. Wiwit purun cidra, rata sarakitanipun ingkang salami-laminipun botên anapak siti, punika lajêng sumèlèh ing siti kados limrahing akathah, ingkang makatên pratandhaning kuciwanipun. Sarta margi saking wigaring subrata, saha prihatosipun sadanguning gêsang,  adamêl sirnaning watakipun Yudhisthira ingkang tanpa kêkêncêngan wau. Kayêktèn nalika Yudhisthira badhe murut dhatêng kahanan jati, wontên cobaning dewa malih, inggih punika Yudhisthira kadhawuhan anilar sêgawonipun ingkang sangêt sêtya, Yudhisthira kawawa nampèni coba, puguh botên purun nilar, Yudhisthira manjing ing kaswargan, lêstantun wontên ing ngriku ngantos dumugi satêlasing wêwangên. Manawi dewa anggodha manungsa ngantosa pêntoging kasantosanipun, punika amung murih supados piawoning manungsa sanadyan sapintên alitipun sagêda kawêdal, dados lajêng sukci botên kawoworan piawon, wasana tiyang lajêng pitados dhatêng pribadinipun, manawi kataman kasusahan tuwin cobi.;","Yudhisthira ngendika ""Aswatama pêjah,"" nanging sawise, ngendika ""Aswatama gajah"" amarga atiné kuciwa."
"Rikala Drona midhangêt ucapipun Wrêkudara, măngka Yudhisthira ugi amastani bilih putranipun sirna, enggal ambucal gandhewanipun, lajêng asêmadi wontên sanginggiling rata. Ing nalika punika Drêstajumna malumpat saking rata anarik pêdhang, marêpêki senapati ingkang sampun ambucal dêdamêlipun, sarta lajêng tinigas utamangganipun. Oncatipun saking sarira wadhag, suksmanipun Drona katingal sumorot anêlahi, wêkdal samantên ing gêgana kadi wontên surya kêmbar. Sarêng sampun kaoncatan, kunarpanipun dhawah saking rata, patrap panigasipun Drêstajumna dhatêng jangganipun senapati agêng ingkang yuswanipun sampun wolungdasa gangsal taun punika, rikmanipun ingkang pêthak kaukêl ing asta kiwa, lajêng sirah kapisah saking sariranipun, sirahing guru ingkang para siswanipun sami dados têtindhihing prang agêng punika. Arjuna amambêngi: guru iku pasrahna urip, aja kasirnakake, panjênêngane aja kongsi tumêkèng lena. Nanging botên kapaèlu dening Drêstajumna, sang maharêsi sampun oncat saking papa sangsara, ingkang sinangkulakên, lajêng ambangun kamulyan ing alaming brahma, , ing ngriku sampun botên katêmpuh kasangsaran ing dunya. ;","Drêstajumna ngancurake Drona kanthi motong sirah, sanadyan Arjuna nyuwun supaya gurué ora dipatèni."
"Sasirnanipun Drona, wadya Kurawa mawut asarsaran, Aswatama mirêng bilih kang rama kaparèng tiwas, miwah siya-siya patraping mêngsahipun, dene rikmanipun mawi kajambak. Prasêtya bilih badhe amalês dhatêng Drêstajumna, pramila lajêng angèsthi jêmparingipun Wisnu, ingkang kenging kangge ambêsmi mêngsahipun. Aswatama anarubakên sakathahing wadyabala ingkang sami lumajêng, lajêng tinindhihan. Ing wêkdal punika ugi Arjuna manangis kalihan sangêt trênyuhing panggalih angèngêti sirnaning gurunipun, sarta piduwung dhatêng kalintuning patrapipun. Sanadyan sariranipun ugi sampun angemutakên, ewadene kalampahan sirna, saha sangêt kacêcamah wontên ing ngajêngipun, ucapipun: dhuh guru: kula silêm ing dalêm naraka, sarta pêjah kanthi nandhang kalingsêman. Bima tuwin Drêstajumna sami ngoso dhatêng Arjuna, nanging Satyaki anglêrêsakên, malah angawon-awon dhatêng Drêstajumna, sami gêgrêjêgan, nanging lajêng katungka panêmpuhipun wadya Kurawa, kadi anyapih ingkang sami nêpsu. Aswatama krodha angayat jêmparing latu mêdal angalad-alad, ambrastha barisan Pandhawa, Sang Kesawa enggal undhang dhatêng wadya Pandhawa, sami sèlèha dêdamêl, lajêng asidhakêp, awit amung sarana patrap makatên katulakipun jêmparinging dewa,  amung Bima botên miturut pitêdahipun Krêsna, lêstantun anggèning nêdya mapagakên tandangipun Aswatama, mila anggung kabêbujêng ing latu.;","Aswatama nglawan kanggo ngukum Drêstajumna, nanging Arjuna nangis amarga sedhih gurué wus tiwas."
" Bima lajêng kasêndhal mandhap dening Arjuna miwah Kesawa, dupi sampun botên wontên ingkang wahana rata miwah sikêp dêdamêl, jêmparing latu sirna sami sanalika. Duryudana mangatak mring Sang Aswatama, anglêpasna jêmparing malih, nanging Dronaputra nêmbah sarwi prihatos, matur manawi jêmparingipun sampun botên sagêd wangsul malih, dados sampun botên sagêd amrajaya mêngsahipun. Kesawa manggih unggul. Têtela Kesawa botên sagêd sirna dening mêngsah. Kacariyos wiwit prang malih, kusiripun Bima pêjah kataman jêmparing, kuda ambandhang ambêkta Sang Bima, Arjuna nêmpuh Aswatama, angudani jêmparinging dewa dhatêng Aswatama, têmahan Aswatama kuthetheran lajêng anguncati. Ing wanci dalu Arjuna anggènipun ngrabasèng mêngsahipun pintên-pintên aksuini. Palajêngipun Aswatama kalayan sangêt anggarantês dene botên sagêd adamêl sirnanipun Arjuna tuwin Kesawa wontên ing madyaning paprangan. Aswatama sowan dhatêng Sang Bisma nyuwun pitêdah dene Arjuna tuwin Krêsna botên sirna dening jêmparingipun.;","Bima, Arjuna, lan Kesawa padha ngadhepi Aswatama ing perang, nanging Aswatama ora bisa dikalahake."
" Kaparingan priksa sintên sajatosipun Arjuna tuwin Kesawa, mila botên  sagêd sirna dening bramastra, , ing ngriku Aswatama lajêng undhang supados kèndêl anggènipun prang, amargi sampun sêrap surya. Dupi ingkang prang sampun sami kèndêl, Arjuna marêk ing ngarsanipun Wiyasa, mitêrangakên sintên kawontênanipun ingkang anggung wontên sangajênging ratanipun, sarta tansah amarjaya mêngsah, nanging katingalipun kados Arjuna piyambak. Sang Wiyasa ngandika manawi punika Bathara Mahadewa, ratuning para dewa. Sang Wiyasa nyariyosakên kaluhuranipun Bathara Mahadewa. Inggih ing ngriku wasananing Dronaparwa.; ","Arjuna lan Kesawa ora bisa dikalahake bramastra, amarga iku Bathara Mahadewa."
"Dintên paprangan kaping nêmbêlas, winastan Karnaparwa. Karna kajumênêngakên senapati. Ramening paprangan botên suda malah andados, Karna ajêng-ajêngan prang kalayan Nangkula, ngantos kusiripun, kapalipun tuwin dêdamêlipun Nangkula sami sirna. Ananging Nangkula botên pinêjahan, angèngêti kasagahanipun dhatêng Dèwi Kunthi. Nangkula kinalungan kêndhênging gandhewa lajêng kauculakên. Yudhisthira ugi botên karsa amêjahi Duryudana ingkang nandhang kanin ngantos kantu, dening dêdamêlipun, mila botên linampus amung angèngêti dhatêng pangancam-ancamipun Bima. Kanugrahan ing dintên punika kakêkap dening Arjuna, amargi Arjuna sagêd ambibarakên mêngsahipun, sapêngkêring mêngsah;","Ing paprangan kaping wolu, Karna nglawan Nangkula lan Yudhisthira, nanging Arjuna bisa ngalahake."
"Arjuna katingal ngalela wontên sanginggiling rata ingkang pangirid kuda pêthak, kinusiran ing dewa. Dalu punika Karna sampun anamtokakên, bilih enjingipun nêdya tandhing kalayan Arjuna. Mila sarêng Hyang Pratănggapati sampun katingalan ing têmbinging langit iring wetan, inggih punika dintên paprangan kaping pitulas, Karna lajêng nêdya anêtêpi prasêtya, badhe amungkasi prangipun, punapa Arjuna, punapa sariranipun ingkang kaparèng tiwas. Karna nyudhun dhatêng Prabu Salya, narendra ing Madras, supaya kaparêng angusiri ratanipun, dados botên kuciwa ajêng-ajêngan kalihan Arjuna. Sakawit Prabu Salya sangêt dukanipun, amargi panêdhanipun Karna makatên wau, kagalih anyênyamah dhatêng kaprabonipun. Nanging Duryudana lajêng angarih-arih, sarta mrayogèkakên Salya mituruti sapanêdhanipun Karna, karantên sang prabu badhe têtimbangan kalihan Sri Krêsna, sarta ngèngêtakên bilih Sang Hyang Brahma pribadi ugi nate angusiri ratanipun Bathara Rudra. Kalampahan ratanipun Adipati Karna kinusiran dening Prabu Salya. Dintên punika kathah cipta sasmita ingkang kirang prayogi amargi kusir kalihan ingkang numpak sampun botên golong, inggih punika Salya anguwus-uwus dhatêng dêksuranipun Karna, sarta lajêng angalêmbana dhatêng mêngsahipun.;",Karna siap tandhing karo Arjuna lan njaluk pitulungan Prabu Salya.
"Prangipun Karna ingkang rame sangêt sakawit kalihan Yudhisthira, ngantos ratanipun rêmuk, mila Yudhisthira lajêng angoncati. Bima pêpulih karisakaning kang raka, anggada Karna ngantos kalêngêr. Kapêksa dipun palajêngakên kusiripun dhatêng sajawining pabarisan, nanging botên watawis dangu Karna wangsul, sarêng kapapag Yudhisthira, Nangkula, tuwin Sahadewa, Karna unggul mêngsah katiganipun wau. Duryudana dhatêng nêdya amitulungi Karna, nanging lajêng kapèpètakên dening Bima. Sasampunipun Arjuna angundurakên Aswatama, lajêng nêdya ngupaya kadangipun sêpuh. Amargi Arjuna kraos sumêlang. Kadospunapa bingahipun Arjuna dupi pinanggih kang raka, binagèkakên sarta kinudang-kudang. Yudhisthira angintên manawi Arjuna sampun anyirnakakên Karna, dene sampun mêdal saking pabarisan. Ing nalika Yudhisthira taksih tumungkul anggalih asoring yudanipun, măngka mirêng manawi Karna taksih gêsang, Yudhisthira sakalangkung runtik. Arjuna kawastanan tiyang jirih, malah lajêng ngandika: luwih bêcik gandhewa kapasrahna wong liya. Arjuna kadi sinêbit talinganipun, enggal anarik pêdhang. Nanging Kesawa anêngahi, sarta angèngêtakên manawi Dananjaya prasêtya badhe anyirnakakên Karna, punika ingkang damêl Yudhisthira ngandika, gandhewanipun sukakna ing tiyang sanès, têgêsipun Yudhisthira ingkang badhe amrawasa dhatêng Karna, dados prasêtya sampun tinêtêpan.;","Prang Karna karo Yudhisthira nganti Karna kalah, Arjuna banjur nyoba ngalahake Karna."
"  Kesawa sangêt manêtah dhatêng Dananjaya, dene ngantos angunus sabêt nêdya mrawasa sadhèrèkipun sêpuh ingkang jumênêng nata. Ing nalika wau Sri Krêsna nyariyosakên salah satunggaling lêlampahanipun tiyang nêrak kasusilan, kamipurun nêdya amêjahi sadhèrèkipun ingkang sêpuh piyambak. Amargi nêrak kasusilan ingkang makatên, mila nandhang sangsara angungkuli pêjah. Wasana tiyang wau lajêng anyungkêmi sukuning sadhèrèkipun sêpuh, nyuwun pangaksama. Ing nalika wau Arjuna nglênggana dhatêng kalêpatanipun, nanging amargi saking winasesa dening raos kaduwung anggènipun nêrak kasusilan, mila lajêng anarik sabêt malih, badhe kangge suduk jiwa, minăngka paukumaning dosanipun. Kalayan aris Kesawa anggènipun amambêngi sêdyanipun Arjuna, sarta Arjuna lajêng kadhawuhan anyungkêmi padanipun kang raka nyuwun pangaksama, sasampunipun enggal anêtêpana kasagahanipun amêjahi Karna. Dupi Yudhisthira rumaos piduwung dene ngantos kawiyos pangandikanipun ingkang kirang prayogi, lajêng badhe sèlèh makutha, awit sariranipun rumaos dosa dhatêng kadangipun. Guwenda angrêrapu  Yudhisthira ingkang sawêg karêrantan kalihan anjunjung Arjuna ingkang mangkurêp ing ngarsanipun kang raka, sarwi dhawuh supados angrangkula kadangipun. Kêkalihipun sami lipur, sarêng Arjuna sampun tampi dhawuhipun Yudhisthira enggal pangkat dhatêng pabarisan, sarwi matur botên badhe wangsul manawi Karna dèrèng sirna. ;","Arjuna ngalahake Karna lan nyuwun pangapunten, Yudhisthira ngrasa salah."
"Sadangunipun Arjuna botên wontên, Bima karoban tandhing mila kadospunapa bingahipun sarêng priksa Arjuna munggèng rata lumêbêt ing pabarisan. Pangangkahipun Arjuna badhe amapagakên Karna, nanging kanggêg, amargi kapêksa amitulungi pabarisanipun Bima, ingkang karoban ing mêngsah. Dupi mngsahipun Bima katingal tipis, Arjuna lajêng nêdya angupaya senapati Karna. Ing ngriku Bima pinanggihipun kalihan Dusasana lajêng prang rame, nanging botên ngantos dangu, amargi Bima amusthi gada pamungkas, pinupuhakên dhatêng mêngsahipun ingkang sampun kaajêng-ajêng dangu: Dusasana sumaput dhawah ing siti. Bima anjog saking rata, lajêng angidak mêngsahipun, ing nalika wau Bima kèngêtan dêksuraning tindakipun Dusasana dhatêng Dèwi Krêsna, sarta èngêt dhatêng prasêtyanipun, mila lajêng angunus pêdhang, dhdhanipun Dusasana kacublês, gêtihipun kinokop, sasampunipun lajêng  pinocok utamangganipun.;","Bima ngalahake Dusasana kanthi bantuan Arjuna, lan Bima ngupaya balas dendam marang mungsuh."
" Têtingalan ingkang adamêl miris saha ngêrêsipun ingkang sami sumêrêp, makatên wau wohing daksiya dhatêng sasamining manungsa. Arjuna sampun ajêng-ajêngan kalihan Karna, ingkang mêntas angundurakên Nangkula. Dupi Karna priksa sutanipun sirna dening Arjuna wontên ing ngajêngipun, enggal manêmpuh mêngsahipun ing kadunyan. Para dewa sami rawuh aningali ingkang sami prang tandhing, sarta lajêng anyawung Arjuna, dene para asura nyawung Karna. Sakawit prang jêmparing, dangu botên wontên ingkang kasoran, Arjuna anglêpasakên dêdamêlipun Bathara Brama, ewadene botên sirna, amargi dipun aling-alingi naga agêng, inggih punika naga ingkang biyungipun pêjah nalika kabêsminipun wana Kandhawa, mila nêdya ambelani pêjahing biyungipun, badhe amarwasa dhatêng Arjuna. Naga mancalawarna jêmparing lumêbêt dhatêng endhongipun Karna, lajêng kajêmparingakên. Sri Krêsna botên kasamaran manawi jêmparing ingkang lumarap punika sajatosipun panukmaning naga sinakti, rata ginênjot, rodhanipun amblês ing siti ngantos satêngah mètèr, kuda pangiriding rata sami nalosor ing siti. Jêmparing amung kenging jamangipun Arjuna pêparingipun Sang Hyang Indra, ngantos ajur sawalang-walang.;","Arjuna ngalahake Karna kanthi bantuan dewa, sanajan Karna dikepung naga agêng."
" Amargi Arjuna katut amblêsing rata ingkang ginênjot dening Kesawa, dados Arjuna lêpat botên kenging jêmparing linangkung wau. Naga wangsul manggahi Karna, cariyos supados kalêpasna malih, nanging Karna botên purun ngangge jêmparing ingkang botên sagêd adamêl sirnaning mêngsahipun, mila taksakaraja lajêng nêdya lumawan piyambak, wasana pêjah dening jêmparingipun Arjuna. Ing ngriku Arjuna sagêd anyêlaki mêngsahipun ingkang sampun botên sikêp dêdamêl mila kaêntosana sakêdhap murih Sang Karna sagêd mêndhêt dêdamêlipun, karantên Arjuna sirik amêjahi mêngsah ingkang botên sikêp dêdamêl. Kesawa dhawuh supados sampun dipun kèndêli panêmpuhipun, Karna èngêt lajêng anyêpêng gandhewanipun, nanging lajêng wontên suwantên ingkang pêpèngêt dhatêng Karna: bumi anjêpit rodhaning ratanira. Karna lajêng aningali rodhaning rata, sayêktos rodhaning rata iring kiwa tumancêp ing siti.; ",Arjuna sanajan nglawan dhéwé lan ora gelem nggunakaké jêmparing sing ora bisa nindakake.
"Ingkang makatên yêktining sotipun satunggaling brahmana ingkang pêdhètipun kapêjahan dening Karna, lajêng angêsotakên: têmbe badhe sirnanipun Karna wontên paprangan, rodhaning ratanipun amblês ing siti, , Karna mandhap saking rata sarwi manguwuh sora, mratelakake utamaning tiyang prang, ananging têrus tinêmpuh ngantos  kuthetheran anggènipun badhe anjunjung rodhaning ratanipun ingkang kacêp ing siti wau. Panguwuhipun dhatêng Arjuna, supados kaêntosana ngantos ratanipun sagêd lumampah malih, angèngêtakên utamining kasatriyan. Nanging Kesawa enggal amangsuli kalihan wêngis, mêngsahipun tamtu adamêl kasaenan, ing ngriku Karna dipun èngêtakên piawonipun ingkang nangsaya dhatêng Pandhawa, sarta anggènipun adamêl kawiranganipun Dèwi Krêsna, mila wangsulanipun Krêsna: kautaman kaya kang sira ucapake iku, yèn ora tau sira lakoni dhewe, gèk apa pigunane sira angucapake têmbung mangkono mau.;","Karna pêjah sawisé nglawan Arjuna, ora nglaksanani pitutur dhewe."
"Karna botên ngraosakên ratanipun, nanging enggal anglêpasi jêmparing dhatêng Arjuna, ngantos Arjuna kapêksa mundur. Ing ngriku Karna mandhap saking rata badhe anjunjung rodha ingkang amblês ing siti. Nalika Arjuna sampun pulih enggal anyipat mêngsahipun, sarta linêpasakên, tuwin mêndhêt jêmparing sanèsipun kalihan angèsthi asmaning kautamèn tuwin adil, sasampunipun lajêng linêpasakên. Karna pagas utamangganipun dening jêmparingipun Arjuna. Cahya ingkang mêdal saking sariranipun Karna, sumorot anêlahi lajêng minggah nunggil kalihan  surya. Soroting srêngenge ingkang sampun ngajêngakên sêrap, tumanduk ing sariranipun Karna, têmah ambaranang kadi pinulas dening rahipun senapati linangkung wau. Ing gêgana abrit amarakata, surya saya surêm wêkasan botên katingalan, sanalika wau kèndêl anggènipun sami abăndayuda. Pakuwon Kurawa kamirêng sêsambating prihatos, nanging pakuwon Pandhawa sami bingah asurak-surak.; ","Cahyané padhang kaya srêgêng, lan Kurawa kaget déning pati Karna, déné Pandhawa bungah."
"Dintên kaping wolulas, Salya ingkang kapilih dados senapatining wadya Kurawa. Lêlampahan ingkang botên sapintêna dangunipun punika kacariyos wontên ing Salyaparwa.;","Salya kapilih dados senapati Kurawa, lan lêlampahanipun kacariyos ing Salyaparwa."
"Têtindhihing wadya Pandhawa Sang Yudhisthira, campuhipun wadya Pandhawa kalihan Kurawa sakalangkung rame. Marambah-rambah Yudhisthira tinêmpuh dening mêngsahipun, nanging ingkang nêmpuh wau malah kasêsêr, amargi lajêng tinalabung saking kanan kering, wasana Yudhisthira ingkang rata sapangiridipun sampun sirna dangu, amênthang langkapipun, mantêk mantra lajêng linêpasakên, Salya kenging dhadhanipun, lajêng anggêblag dhawah ing siti. ;","Yudhisthira lan Pandhawa perang nglawan Kurawa. Yudhisthira kesulitan, nanging tetep nanggung jawab."
"Kajawi ingkang pinasrahan layoning senapati, sadaya taksih sami anglajêngakên prangipun, ngantos para putranipun Dritarastra kantun kalih, inggih punika Suyudana kalihan Sudarsa. Dangu-dangu  kantun Duryudana piyambak, satunggal kemawon sampun botên wontên ingkang ambiyantu anggènipun prang, mila Duryudana lajêng anilar rata ingkang pangiridipun sampun pêjah, lumajêng nilar paprangan sêsingidan ing talaga, toya piniyak saking pangwasaning Masi, lajêng sêsingidan ing dhasaring toya.;",Prajurit Kurawa sing isih ana ora bisa ngalahake Pandhawa.
"Wadya pêpilihaning Kurawa ingkang wahana rata kantun tiga: Krêpa, Aswatama tuwin Kartawarma, ananging Duryudana botên wuninga bilih taksih wontên ingkang kantun, kagalih sampun sirna sadaya.;","Kurawa sisa telu prajurit: Krêpa, Aswatama, lan Kartawarma."
"Sarêng katiganipun wau dipun cariyosi Sanjaya ing pundi pasingidanipun Sang Duryudana, dalunipun lajêng sami anusul kairit dening Sanjaya. Katiganipun atur pamrayogi supados Duryudana angêdali prang malih, nanging Suyudana botên amituruti kabêkta saking kasayahan saha katêlasan upacaraning prang. Para tuwaburu ingkang langkung sacêlakipun ngriku mirêng anggènipun sami wiraosan wau, dados mangrêtos manawi Duryudana nêdya sêsingidan ing salêbêting talaga, para tuwaburu wau lajêng ngaturi uninga dhatêng Pandhawa. Mila Pandhawa sagêd priksa ing pundi pasingidanipun Suyudana. Yudhisthira manantang supados Duryudana mêdal saking toya, amangun prang ngrêbat kaprabonipun. ;",Sanjaya nyritakake Duryudana sing ora gelem perang maneh amarga kasangsaran.
" Duryudana mangsuli, manawi sampun lêrêm sawatawis Duryudana sagah badhe angêdali prang malih. Nanging Pandhawa mêksa manantang, wangsulanipun Duryudana sêmu pangerang-erang, mratelakakên manawi sadaya kêkasihipun sampun sami sirna, panganggêpipun bawana sampun risak, sariranipun amung badhe lumêbêt ing wana kemawon, sarta sampun lila Yudhisthira jumênêng nata amêngku nagari ingkang sampun sonyaruri wau. Yudhisthira gêntos angerang-erang, pratela manawi sariranipun tamtu botên kadugi nampèni nagari saking palilahing mêngsahipun, ingkang kaajab-ajab amung jarahaning prang, mila Duryudana enggal angêdalana, dados lajêng sagêd ambuka wiwaraning kanugrahanipun. Wangsulanipun Duryudana: ijèn, ora darbe rata lan jaran, tanpa kanthi, tanpa gêgaman, kapriye bisane angêtoni prang, lumawan mungsuh kang tanpa wilangan kèhe, samêkta sagêgamane, lan padha wahana rata, dadi kanggêging kasudiran mung saka kasangsaran, apa aku ijèn kuat nadhahi mungsuh kang maèwu-èwu iku. Ewadene yèn maju siji-siji aku ora bakal angunduri. Yudhisthira sagah, manawi Duryudana sagêd amêjahi Pandhawa salah satunggal, kaprabonipun kakêkapa.; ","Duryudana setuju perang, nanging ngomong kabeh wis rusak."
"Ing nalika wau Duryudana anantang salah satunggaling Pandhawa, kaajak prang gada dharat, dipun pituruti, mila Suyudana lajêng mêdal saking pasingidanipun, Yudhisthira misungsung sadaya dêdamêl ingkang prêlu badhe dipun angge dening Duryudana, sarta Bima ingkang badhe anandhingi. Para ningali sami linggih angêpang ingkang prang tandhing, Prabu Baladewa kadangipun Guwinda ingkang sêpuh piyambak rawuh, lajêng aningali satriya kêkalih anggènipun badhe amungkasi cêcongkrahanipun sadanguning dumados ing dunya.;","Bima lan Duryudana perang, lan Balarama nonton."
"Sarêng sampun dumugi anggènipun lêlana, amargi Balarama botên karsa tumut-tumut anggènipun Pandhawa pasulayan kalihan Kurawa. Kathah tirias ingkang dipun ampiri, Balarama mirêng cêcriyosan kathah, pasitèn ingkang kadadosakên pasabinan tuwin patêgilan dening băngsa Kuru, ingkang lajêng kanamèkakên miturut naminipun ingkang angadani. ;","Balarama ora melu perang, nanging nyritakake perang antarane Kurawa lan Pandhawa."
"Balarama mratelakakên supados anggènipun sami prang tandhing wau sami wangsul dhatêng Têgal Kuru, mila lajêng sami pangkat, sadumugining Têgal Kuru wiwit băndayuda. Rame sangêt prangipun Duryudana kalihan Bima, sami agêngipun, sami karosanipun, tuwin sami parigêlipun, mila gêntos-gêntos kalindhih. Salêbêtipun kêkalihipun wau sami gada-ginada, jangkah-jinangkah,  sarta dêdêr-dinêdêr, Kesawa dhawuh supados Arjuna angèngêtakên prasêtyanipun Bima, sarana anggêbag pupunipun piyambak kang kiwa, ngantos Bima sumêrêp. Bima tanggap cipta sasmitaning kadang, nanging angêntosi sêlaning mêngsahipun, mila tansah angêsuk mêngsah kalihan amutêr gada, badhe pinupuhakên. Duryudana milar, badhe angrênggani pangrukêtipun Wrêkudara, sinarêngan ginada, dados kenging pupunipun kiwa, rêmuk lajêng andhawah. Bima anyêlaki kalayan sangêt nêpsu amargi èngêt piawoning mêngsahipun ingkang samangke sampun tanpa daya. Duryudana dipun purih angèngêti anggènipun adamêl kawiranganipun Drupadi, Duryudana tumungkul amargi sampun botên kawawa andhangak, lajêng kaidak sirahipun dening Wrêkudara kalayan suku kiwa. Para narendra ingkang sami wontên ing ngriku ing sêmu sangêt botên sarju aningali tindakipun Bima makatên wau. Yudhisthira sangêt duka lajêng ngandika dhatêng Bima: ""Wrêkudara, Duryudana iku narendra lan kadang tua, dadi ora pantês yèn sira idak sirahe"". Sarta Yudhisthira mratelakakên kadospunapa gênging karisakanipun Duryudana, mila Yudhisthira enggal marêpêki Duryudana, anglêlipur, bilih langkung prayogi sirna, tinimbang gêsang kalayan tansah dipun sot-sotakên  dening para pawèstri ingkang kadang warganipun sami pêjah.;","Balarama ngajak bali, nanging perang tetep terus."
"Ing nalika wau Baladewa murina, dene Bima cidra prangipun, karantên ingatasipun satriya, manawi prang gada botên kenging anggêbag sangandhaping udêl. Baladewa angundha gada badhe amupuh Bima, nanging lajêng karangkul dening Kesawa, matur angasih-asih, saha nyariyosakên prasêtyanipun Bima nalika Duryudana anjêjawat ing Dèwi Krêsna. Baladewa lilih lajêng minggah ing rata anilar Pandhawa kalayan karêrantan. Sanadyan sampun kawon, sarta kantun angêntosi pêcating jiwa, tuwin kasia-sia, ewadene Duryudana botên kêndhak kêkêndêlanipun. Nalika katêtah dening Kesawa, wangsulanipun mêksa taksih mawi pangerang-erang: ingsun wus angêlaya bumi, ingsun wus angêsorake kabèh mau, angrèh kabèh sasêgarane pisan, sapa ta kang angungkuli kabêgjaningsun? Wêkasan barêng kabèh para satriya wus angrampungake kawajibane, nuli padha sirna anèng paprangan, ingsun uga mèlu mati, sapa kang kautamane angungkuli ingsun? Kamulyan pêparinging dewa, kang ora gampang ginayuh dening ratu liyane, iku wus dak rasakake kabèh, dadi ingsun wus bisa angunggahi kamulyan kang dhuwur dhewe, sapa ta kang bisa mapaki kaluhuran ingsun?;","Bima menang nglawan Duryudana, sing kuciwa."
"Samêngko sarupaning wong kang dak trêsnani, dalasan kadang-kadang ingsun padha sun jak bêbarêngan marang kaswargan, hèh sira kang durung tau angrasakake kamuktèn lan kawibawan, êndi kang sira kukup iku, ora sapangarêp-arêpira, kabèh wus rusak dening kasusahan, dadi sira urip anèng ing dunya kang cilaka.;",Duryudana ngomong yen wis ngalami kabungahan lan kasangsaran nanging ora ngrasakake kamulyan.
"Makatên kasantosaning manahipun para satriya, nadyan sampun kasoran prangipun, amung kantun pêcatipun kemawon, tur kinêpang dening mêngsahipun ingkang sampun angasorakên prangipun, ewadene taksih makatên ucapipun. Lêrês Duryudana punika manggan, judhas, tuwin kirang wicaksana, ananging Duryudana santosa tuwin kêndêl. ;",Duryudana tetap tegar sanajan wis ngalami kekalahan perang.
"Sasampunipun para Pandhawa dumugi pakuwon, Kesawa dhawuh dhatêng Arjuna, supados mandhap ambêkta gandhewa, jêmparing saha dêdamêl sanèsipun, sadaya kawêdalna, punapadene Sri Krêsna ugi lajêng mandhap saking rata. Sarêng rata sampun katilar dening Kesawa, wanara cirining daludag, lajêng musna botên katingalan, makatên ugi rata, bum, kuda pangirit saabah-abahipun lajêng sirna dados awu. Arjuna sangêt ngungun, nyuwun katrangan kadospundi dene wontên lêlampahan ingkang sakalangkung elok, wangsulanipun Sri Krêsna: ""rata iki;","Arjuna disuruh mandhap kanggo njupuk peralatan perang, lan kabeh sirna dadi abu."
"Arjuna, sajatine wus lêbur suwe, dening kèhing gêgaman kang anibani, nanging sasuwene isih sun titihi anèng paprangan, pasthi yèn ora bisa rusak, hèh pangrurahing satru, sayêktine wus dadi awu, dening panahing dewa. Sadurunge aku ninggal rata iki lan pakaryanira durung rampung, pasthi yèn isih kêna di anggo. Sampun têtela manawi Kesawa sadanguning bratayuda, punika dados mitra saha pangayomanipun Arjuna, mila winêca: ing ngêndi kang kadunungan Sri Krêsna, yaiku kang unggul pêrange.;",Sri Krêśna nerangake yen kabeh wis dadi abu lan ora bisa diowahi maneh.
"Ing nalika wau Yudhisthira ngaturi supados Sri Krêsna dhatêng Astinapura, atur pawartos ing Dèwi Gêndari, mênggah sirnaning para putranipun. Punapa botên badhe dados runtikipun pandhita sukci ingkang lajêng anglêbur dhatêng mêngsahing para putranipun, upami ingkang atur pawartos wau sanès Sri Krêsna. Kawuningana Sri Krêsna pangkat, sadumugining Astinapura lajêng mangraup padanipun Prabu Drêtarastra sarwi karuna. Kalihan taksih sêrêt suwantênipun Sri Krêsna anggènipun ngaturakên sawarnining lêlampahan ingkang sampun dipun lampahi dening para Pandhawa salêbêtipun prang, ingkang ugi sangêt ngêrês angèngêti ingkang sami kasor prangipun. Angèngêtakên pangandikanipun Dèwi Gêndari piyambak,;","Yudhisthira ngajak Sri Krêśna bali menyang Astinapura, ngabarake nasib para putra Gêndari."
"anggènipun angêsotakên dhatêng putranipun, mila Gêndari enggal ambirat prihatosipun, lajêng ngandika: ""dhuh Kesawa, bênêr kaya ucapira, atiku brastha dening kasêdhihan, sanalika banjur kuwur, nanging barêng ingsun wus angrungu caritanira, Janardana, nuli têntrêm manèh. Lah sujanma linuwih, apa kang kudu linakonan dening narendra wuta kang anake wus padha sirna iki, yèn ora angayom marang para senapati Pandhawa lan sira"". Sarwi ngandika makatên Dèwi Gêndari lajêng anutupi pasuryanipun kalihan astanipun kalih pisan, mangkurêb ing siti sarwi karuna kalara-lara. Sri Krêsna nyuwun pamit, sarta ngaturakên pangincim-incimipun Aswatama, ingkang dalu punika nêdya anyidra para Pandhawa. Ing ngriku sang prabu tuwin pramèswari nata lajêng dhawuh dhatêng Sri Krêsna, supados tumuntên wangsul, angayomi Pandhawa. Kesawa madal pasihan, nitih rata wangsul dhatêng pakuwon Pandhawa.; ","Gêndari sedhih krungu kabar kasebut, nanging krungu wangsulan Sri Krêśna bisa nyenengake hatine."
"Ing nalika Duryudana sampun andungkap uncat saking kawadhaganipun, galasaran ing siti, Aswatama, Krêpa, tuwin Kartawarma, dhatêng lajêng nangisi. Aswatama matur ing Prabu Duryudana ingkang sampun apêgat-pêgat napasipun, badhe lumawan Pandhawa. Duryudana dhawuh, manawi Krêpa tuwin Aswatama kadadosakên  senapati, lêrês senapati ingkang sampun tanpa wadya, ananging kadadosanipun botên wontên mêngsah ingkang sagêd angrubeda. Inggih wiwahan agêng punika ingkang minăngka panutuping Salyaparwa. ;","Duryudana sakit banget, lan Aswatama, Krêpa, lan Kartawarma nangisi."
"Pamalêsipun Aswatama dhatêng sirnaning sudarmanipun kacariyos wontên ing Surtikaparwa. Aswatama badhe anyidra wadya Pandhawa ingkang sami tilêm, ananging cuwa dene pinambêngan dening Krêpa, supados sampun damêl makatên. Ewadene Aswatama mêksa lajêng pangkat dhatêng wiwara pakuwon Pandhawa.;","Aswatama pengin mbales dendam marang Pandhawa, nanging Krêpa nyegah."
"Aswatama kacêgatan dening satunggaling kawontênan ingkang sakalangkung sakti, botên tumama dening sadaya dêdamêlipun. Ing nalika wau Aswatama angèsthi Bathara Rudra, adamêl latu kurban, ingkang kinurbanakên badanipun, wasana tampi nugrahanipun Bathara Mahadewa sagêd kadumugèn sêdyanipun. Ing pêtênganing wanci dalu manjingipun dhatêng pakuwon, lajêng amarwasa mêngsahipun ingkang sami tilêm. Ingkang rumiyin piyambak Drêstajumna, lajêng putranipun Drupadi, lajêng sanès-sanèsipun kajawi para putranipun Pandhu, Satyaki, tuwin Kesawa, ingkang wêkdal punika botên wontên ing ngriku. Aswatama wangsul dhatêng panggenanipun Duryudana, Krêpa, tuwin Kartawarma, nyariyosakên  sirnaning para mêngsahipun.;","Aswatama ngupaya nyerang Pandhawa, nanging ora sukses."
"Taksih wontên soroting raos bingahipun Duryudana, inggih punika kabingahanipun kang wêkasan, ngantos ngandika: sira kabèh padha sêtya tuhu, sira padha kabêgjan, kariya slamêt, têmbe padha sapatêmon manèh anèng kaswargan. Sasampunipun ngandika makatên, Duryudana lajêng anilar kawadhaganipun. ;","Duryudana, meskipun kalah, isih ngrasa seneng lan ngucapake pamuji marang kanca-kancane."
"Ing nalika Yudhisthira mirêng pawartos ingkang anyêdhihakên wau, lajêng animbali Dèwi Drupadi, kalayan raos sêdhih ingkang tanpa upami. Drupadi prasêtya, badhe anganyut tuwuh manawi Aswatama botên pinêjahan, utawi sêsotya rêrêngganing sirah, ingkang kadèkèk wiwit lairipun punika botên katampèkakên ing sariranipun. Bima nêdya ngupaya Aswatama, Kesawa dhawuh dhatêng Yudhisthira tuwin Arjuna supados sami tumut numpak ratanipun Wrêkudara, amargi Bima botên kawawa anadhahi bramastra, ingkang Aswatama sagêd sangêt anglêpasakên. Katututanipun sarêng Bima pinanggih kalihan Aswatama. Aswatama ambêdhol rumput lajêng minantran, botên dangu rumput dados dêdamêling dewa. Kesawa enggal mangatag Arjuna supados anandukakên dêdamêling dewa dhatêng;","Yudhisthira nampa kabar babagan Aswatama lan Drupadi, Bima ngejar Aswatama."
"Aswatama kados piwulangipun sang Drona. Ing nalika wau Naradha tuwin Wiyasa anêngahi ingkang sami băndayuda, mila lajêng kèndêl anggènipun prang. Dene Arjuna ingkang angaji-aji saha miturut dhatêng sadaya para pinisêpuh, angirup wangsul dêdamêlipun, ananging Aswatama anggènipun badhe ngatingalakên bêktinipun dhatêng para maharsi piyambakipun walèh, manawi amung badhe kangge amêjahi lare ingkang taksih kinandhut dening èstrinipun para Pandhawa, sarta lajêng angunjukakên sêsotya ingkang sinarêngakên lairipun, saking sirahipun.;","Aswatama tetep semangat perang, sanajan Arjuna lan para pinisêpuh mikirake tindakané."
"Kesawa ngandika, owêl sangêt dhatêng pêjahipun para putra, nanging wontên satunggal ingkang gêsang malih. Amargi saking pangwasanipun, dados lêstantun gêsang, sarta badhe mangrèh kaprabonipun Pandhawa jêjuluk Parikêsit. Dene Aswatama sadèrèngipun pêjah tansah angubêngi ing sêpi, ngantos tigang èwu warsa, tanpa kanthi tuwin botên sagêd wicantên kalihan tiyang.;","Sawisé perang, Aswatama urip nganti telung ewu taun, nanging ora bisa ngomong karo sapa-sapa."
"Kesawa kalayan Rêsi Naradha tuwin para Pandhawa wangsul manggihi Drupadi, nampèkakên sêsotya, sarta kaparingan priksa manawi Aswatama sampun kapundhut dêdamêlipun, lajêng kêdah galuyuran dhatêng ing pundi-pundi urut panggenan kang sêpi-sêpi, kaapura amargi sutaning gurunipun, sarta angèngêti sêsanggêmanipun.;","Naradha lan Pandhawa nemokake Drupadi, diselidiki manawa Aswatama isih setya marang guruné."
Ing nalika wau Krêsna nyariyosakên manawi Aswatama anggènipun botên pinêjahan wontên ing paprangan punika saking kaparêngipun Bathara Mahadewa.; ,Krishna nerangaké manawa Aswatama urip amarga anugrah Bathara Mahadewa.
"Anyarêngi lêlampahan kacariyos ing nginggil, Prabu Drêtarastra sakalangkung rudah ing panggalih, angèngêti sirnaning putra saha wadyabalanipun. Ing nalika punika sang prabu angêmpalakên para putri santananipun, kadhawuhan dhèrèk anggènipun badhe amiwaha layonipun ingkang sami sirna wontên ing paprangan. Arak-arakan ingkang angêrês-êrêsi wau mêdal saking Astinapura, têtêp kados wêcanipun Dèwi Drupadi nalika karuna urut margi pangkat dhatêng wana. Wontên ing margi kapapag kalihan Aswatama, Krêpa tuwin Kartawarma, sawangsulipun prang kalihan Pandhawa. Sarêng katiga wau anilar sang prabu lajêng sami pêpisahan, Aswatama lêstantun angulandara. Kacariyos para Pandhawa, sarêng midhangêt pawartos bilih Prabu Drêtarastra rawuh, Yudhisthira tuwin para ari, Kesawa saha Dèwi Krêsna lajêng amapagakên, Yudhisthira rinangkul kalayan sangêt sih.;","Raja Drêtarastra kelangan anak-anaké, lan arak-arakan metu saka Hastinapura nglambangaké pungkasaning bangsa Kuru."
"Ananging sarêng Bima amarêpêki, Sang Prabu Drêtarastra kadi ginugah kanêpsonipun, osiking panggalih Bima nêdya rinêmuk nalikanipun rinangkul, ananging Sang Kesawa ingkang botên kasamaran dhatêng osiking manahipun tiyang, panggenanipun Bima wau kadekekan rêca tosan, ingkang lajêng mêmêt sarêng rinangkul dening Drêtarastra, sang prabu ugi ambruk ing siti rah mêdal saking sariranipun, amargi pranajanipun kataton, ananging sang prabu ugi lajêng kraos piduwung, pangandikanipun:o: Bima, sarêng Kesawa priksa manawi sang prabu sampun lêmpêr dukanipun, lajêng ngaturakên kawontênaning lêlampahan ingkang sawêk kapêngkêr wau, sarta pratela bilih botên dados punapa.;","Raja Drêtarastra ngaku kekurangané, lan Bima tetep waspada, ngerti akibat saka tindakane."
"Ingkang makatên mêsthi tuwuh saking kêkiranganipun piyambak, sang prabu ugi ngandika, sariranipun pancèn kirang santosa dhatêng adil saha kirang sih dhatêng kadang warganipun. Ing ngriku Drêtarastra lajêng angrangkul para Pandhawa, sarwi amaringi barkah, kaakên putranipun piyambak. Dèwi Gêndari ugi paring pangèstu, sasampunipun aprang rame kalihan kanêpsonipun, nanging latu ingkang kaurubakên dening kasutapanipun wau mêsthi amakarti, badhe adamêl sirnaning mêngsah. Nalika tujuning paningalipun Dèwi Gêndari mangandhap sipat sukunipun Yudhisthira, têmah dados jalaraning tatu ingkang bêntèr anguntar-untar kadosdene latu Dèwi Gêndari linangkung kawaspadanipun, mila sanadyan saking katêbihan, sami kemawon kalihan ingkang cêlak. Têgal paprangan, ing pundi dununging Kurawa anggènipun kasoran prangipun, punika katingal cêtha wontên ing paningalipun Dèwi Gêndari. Tansah anggêrsah Gêndari anggènipun mirêngakên cariyosipun Kesawa satunggal-tunggaling lêlampahan, ngantos dumugi kunarpaning para putranipun sami sirna kabêsmi. Awit saking winasesa dening kasêdhihan, Dèwi Gêndari lajêng ngandika dhatêng Sri Krêsna: amarga saka kurang susilaningsun, krana ingsun sêtya bangêt marang priyaningsun, têmahan rêkasa bisane sumungkêm ing padaning dewa, samêngko ingsun angêsotake marang sira: hèh kang gêgaman cakra lan gada, amarga saka sira ora maèlu marang Kurawa lan Pandhawa, ing nalika padha patèn-pinatèn, mulane Guwinda, sira bakal dadi pangrusaking bangsanira dhewe. Têlung puluh nêm warsa saka dina iki, têdhaking pangrurah madu, sawuse kadang warga, mitra-mitra, sarta para putranira tumpês tapis, sira bakal sirna anèng têngahing alas, kang jalarane asor bangêt.;","Raja Drêtarastra njaluk berkah saka Pandhawa lan Gendari, nyadari garis keturunané bakal ambruk."
"Sang Kesawa dewaning pêjah miwah gêsang, botên kasamaran dhatêng lêlampahan ingkang badhe kalampahan, matur sarwi mèsêm nanging  anawung prihatos: sanèsipun kula piyambak, ing donya botên wontên tiyang ingkang sagêd anyirnakakên băngsa wrêsni, punika kula botên kêkilapan, pangangkah kula sot punika sagêda kalêksanan, dhuh panduka ingkang sêtya tuhu ing kawajiban, sot panduka nêdya kula pitulungi, murih têtêpipun, kawuningana piawoning manungsa punika amung ambiyantu murih karsaning dewa kalampahan.;",Krishna ngandhani Raja Drêtarastra babagan karusakan sing bakal kelakon.
"Ing satêpining lèpèn Gangga kangge kalêmpakanipun para prihatos, anggènipun badhe damêl sêsaji amrih kaluhuranipun para satriya ingkang sami lena ing paprangan. Saking sangêting prihatos, Dèwi Kunthi ngandika dhatêng para Pandhawa wontên ing ngajêngipun pasamuwan, manawi Karna punika mijil saking sariranipun, putranipun Bathara Surya, dados kadanging Pandhawa ingkang sêpuh piyambak.;","Raja Drêtarastra mikiraké akibat saka perang, Pandhawa mikiraké masa depan keluargané."
"Pandhawa sami anjola, Yudhisthira lajêng nangisi senapati ingkang sampun lena ing madyaning adilaga punika, sêsambatipun, upami priksa sampun saèstu botên kalampahan wontên karisakan agêng .;","Pandhawa nangis amarga kelangan sénapati, ngerti akibat perang iki ora bisa dibeneraké."
"Prabu taruna, sakadangipun, sarta para ingkang sami prihatos, taksih lêstantun wontên ing satêpining lèpèn Gangga, ing nalika  wau Naradha tuwin rêsi sanès-sanèsipun, sami angrêrapu Yudhisthira, ingkang nangisi sirnaning sadhèrèk, sarta sangêt piduwung dene saking botên sumêrêpipun ngantos adamêl sirnaning kadang sêpuh, wasana Yusthira matur dhatêng Rêsi Naradha: siti anjêpit rodhaning ratanipun Karna, ingkang makatên wau saking sotipun sintên. Maharêsi Naradha lajêng nyariyosakên lêlampahanipun Karna, ing nalika botên katampi dening Drona, prakawis anggènipun puruhita anandukakên bramastra, amargi Karna sanès brahmana, saha sanès satriya ingkang banguntapa. Karna lajêng marêk ing sang rama, ngakên brahmana têdhakipun Brigu, mila tinampi panyiswanipun. Salêbêtipun dados siswa, Karna kaêsotakên dening satunggaling brahmana, amargi saking weyanipun Karna ngantos amêjahi lêmbunipun. Sotipun: têmbe Karna badhe pinêjahan dening mêngsahipun, ing nalika rodhaning ratanipun kacêp ing siti. Sarêng rama priksa mêntalanipun Karna manawi nandhang sakit, lajêng priksa bilih Karna têtela sanès brahmana, awit saking cidranipun wau, Karna dipun sotakên, bilih Karna badhe kasupèn wanci ingkang prayogi anggènipun nandukakên dêdamêling Brahma.;",Yudhisthira nangisi kerusakan saudarane lan nerangake babagan Karna sing ora ditampa dening Drona.
"Yudhisthira mêksa taksih karaos cuwa sirnaning sadhèrèkipun  sêpuh wau, ngantos ngandika manawi kaprabon nêdya kapasrahakên dhatêng Arjuna, dene sariranipun badhe ambanguntapa lumêbêt ing wana. Para kadang, para rêsi miwah Kesawa rame anggènipun amambêngi sêdyanipun Yudhisthira makatên wau. Dangu-dangu Yudhisthira miturut, kalampahan lajêng ngrasuk makuthaning kaprabon, sasampuning katata lajêng pangkat dhatêng Astinapura, andhèrèkakên Prabu Drêtarastra ingkang nitih rata kaprabon. Ing ngriku wontên suwantên ingkang nyulayani, inggih punika satunggaling raksasa ingkang kanamèkakên dening Duryudana pun Carwaka, amindha warna brahmana lajêng abêngok-bêngok: kuciwa ingatasing ratu, kang wus amatèni bangsane dhewe. Yudhisthira mangsuli kalayan nalăngsa, angintên manawi para brahmana matêdhakakên bêbêndu ing sariranipun, mila lajêng amasrahakên jiwa raganipun. Ananging para brahmana sami anugrahani dhatêng Yudhisthira, Carwaka sinuduk lajêng andhawah, para brahmana nguwuh: suwawi katingalana, ingkang adamêl kalingsêman sampun pêjah. Ing nalika wau Yudhisthira kajumênêngakên nata, ingkang lajêng sinurakan dening tiyang sanagari. Nanging Yudhisthira dhawuh, manawi sariranipun punika amung nayakanipun Prabu Drêtarastra.;",Yudhisthira nyerahake kaprabon marang Arjuna lan mutusake mundur kanggo ngupadi ketenangan.
" Salêbêtipun anglênggahi pangkat wau, praja kaangkah sagêdipun adil panatanipun,  piwulang agami badhe katindakakên kalayan prayogi. Badhe angêdêgakên griya pintên-pintên ingkang botên kêkirangan têdha tuwin toya. Panjênênganipun dhawuh adamêl patirtan, awit saking naminipun ingkang sami sawarga, kangge anggêmatosi para răndha, utawi biyungipun ingkang sami sirna ing paprangan, sarta sidhêkah dhatêng para papa. Ing ngriku Sri Krêsna angidungakên kidung sukci, sarta dhawuh supados Yudhisthira angangkah katêntrêman, murih bawana lajêng têntrêm ;","Yudhisthira ngupadi keadilan lan bakal ngadegake griya, ngelingi pentingnya dharma."
"Kita anilar senapati agêng ingkang sare wontên pasareyanipun ing têngahing Têgal Kuru, dados panjênênganipun wau priksa dhatêng sadaya lêlampahan ingkang sami kita sumêrêpi, ngantos bibaring prang tuwin Yudhisthira kajumênêngakên narendra, samangke anyêlaki têtingalan kang wêkasan, utawi perangan ingkang kandêl piyambak, nama Santiparwa. Wontênipun ing Sêrat Mahabarata, Santiparwa punika parwa ingkang panjang piyambak, makatên ugi Anusasanaparwa, anyariyosakên lêlampahan ingkang minăngka panutup, saha pitêdahipun Sang Bisma prakawis wêjanganing darma.;",Yudhisthira ngelingi pahlawan sing seda lan kabeh perjuangan sing wis dilakoni.
"Yudhisthira martuwi dhatêng Dwaraka, nanging Sri Krêsna pinuju sêmadi, pangagêmanipun  sarwa jêne, katingal agêbyar-gêbyar saking soroting sêsotya nawarêtna, punapadene sulistyaning warninipun Sri Krêsna tribawana botên wontên ingkang animbangi. Sri Krêsna kèndel kemawon, botên paring wangsulan dhatêng aturipun Yudhisthira, pratăndha panjênênganipun pinuju silêm ing dalêm panunggal, mila Prabu Yudhisthira lajêng manêmbah. Saparipurnaning anggènipun sêmadi, Yudhisthira nyuwun supados kajarwanan, kadospundi dene panjênênganipun punika dewa, têka anggêgulang panunggal. Sri Krêsna gumujêng, lajêng ngandika: Sang Bisma angèsthi maringsun, mula ingsun anujokake ciptaningsun marang senapati iku, ciptane Sang Bisma katon sumorot kayadene cahya. Yèn wong manêmbah măngka ciptane angèsthi dewa, dewa iya banjur tumolèh marang wong mau. Manawa wong atine angèlingi dewa, ciptaning dewa banjur katarik. Sri Krêsna pratela supados sadèrèngipun Sang Bisma anilar marcapada, Prabu Yudhisthira puruhitaa bab kawajibanipun ingkang kêdah dipun sumêrêpi. Amargi bilih Sang Bisma, têtungguling băngsa Kuru sampun oncat saking dunya, sadaya kawruh bab wau ugi badhe sirna.;",Yudhisthira nyuwun berkah Sri Krishna kanggo ngerteni dharma.
" Yudhisthira miturut, nanging Sri Krêsna kasuwun kaparênga angèstrèni anggènipun Prabu Yudhisthira nyuwun barkahipun senapati  ingkang angandhêg sedanipun punika. Sri Krêsna dhawuh amundhut rata titihanipun, lajêng bidhal dhatêng Kurusetra kadhèrèkakên wadyabala agêng. Sang Bisma wontên ing têngah- têngahing Têgal Kuru mangangkah oncatipun saking marcapada, punika sagêda lêstantun taksih angèsthi Sri Krêsna, mila lajêng kinintunan nugraha, ingkang prêlu sami jêngandika sumêrêpi. Sri Krêsna, ingkang priksa batosipun sadaya, sarta dêdunung ing pundi-pundi, punika gêntos-gêntos dipun baktèni, wasana Bisma nampèni wangsulan sih katrêsnanipun Krêsna, saha sang sinukci lajêng angrawuhi baktanipun.;",Yudhisthira sinau saka Sang Bisma supaya ngerti dharma kanthi bener.
"Dupi Wasudewaputra sampun cêlak kalihan Sang Bisma, ingkang sumare sanginggiling kasur jêmparing, sarta pasuryanipun sumilak wêning kadi surya ing wanci sontên, karantên linimputan dening prabanipun piyambak. Krêsna lajêng mrayogèkakên supados Sang Bisma karsaa paring piwulang darma dhatêng Yudhisthira, dadosa paliyasing prihatos ingkang saking anggènipun ngraosakên sirnaning sadhèrèkipun. Wangsulanipun Bisma kalayan anawung raos bêkti, sarta matur dhatêng Wasudewaputra kaparênga paring nugraha. Wangsulanipun Sri Krêsna, sarèhning Sang Bisma kantun sèkêt nêm dintên anggènipun wontên ing marcapada, măngka manawi Sang Bisma sampun uncat saking dunya, sawarnining kawruh ugi badhe katut sirna. ;",Sang Bisma ngelingake Yudhisthira supaya ngetrapake dharma supaya kawruh ora sirna.
" Amila tiyang-tiyang wau sami ngêmpal marêk ing ngarsa paduka, punika kapengin mirêngakên wêdharing piwulang darma tuwin kasusilan. Suwawi kaparênga ngandikakên kawruh kasunyatan, sambêtipun kalayan kasusilan kang luhur, saha piwulang yoga, . Bisma lajêng matur pitakèn: dhuh guru, piwulang punapa ingkang pantês kula ungêlakên wontên ing ngarsa paduka? Sasampunipun ngandika makatên Sang Bisma kawistara lêsah ing sarira utawi pêtêng budinipun, marêgi saking panangsayaning tatunipun. Lajênging aturipun: pramila prayogi paduka pribadi ingkang amêdharna, supados Yudhisthira, ingkang têtela amêngku ambêg adil, sagêd angsal kawruh, awit amung paduka ingkang wajib anugrahani dhatêng para nugraha. Dhuh Krêsna, kula punika siswa, punapa sagêd amêdharakên piwulang wontên ngarsaning gurunipun. Ing nalika wau Sri Krêsna lajêng matêdhakakên nugraha, têmahan Sang Bisma botên karaos sakit malih. Pangandikanipun Kesawa: dhuh atmajaning Gangga, bêntèring angin, pêtênging budi, luwe sarta ngorong, botên badhe kawasa nangsaya paduka malih. Lah paduka ingkang botên nate surêm ujwalaning kamulyan paduka, paningal sae èngêtan paduka tamtu botên sagêd kasasaban ing pêpêtêng. Dhuh kang tan kalepetan ing dosa, sunaring panggalih paduka saèstu anêlahi.;",Yudhisthira nampa piwulang dharma saka Bisma kanggo nindakake adil lan luhur.
"Sasampunipun ngandika makatên, Kesawa lajêng anilar Sang Bisma, amargi surya wiwit sêrap, ing gêgana kapiyarsa swaraning găngsa angrangin, sarta jawah sêkar, sinartan ron ingkang gandanipun arum, mila ing nalika wau Têgal Kuru kalimputan ing gănda arum angambar.;","Bisma seda, para Pandhawa lan Naradha padha teka, ngerti piwulang dharma."
"Enjingipun para Pandhawa kalayan Kesawa wangsul dhatêng ing dunungipun Sang Bisma, para narendra sisaning prang, sarta para rêsi kairit dening Naradha ugi sami dhatêng. Minăngka wangsulan dhatêng pitakènipun Sri Krêsna ingkang kalayan têmbung arum, Sang Bisma ngaturakên panuwun, dene ingkang amargi saking sih parmanipun Guwinda, sariranipun lajêng botên karaos sakit, punapadene saliring kawruh sami angêbyuki ing batosipun, ananging punapa darunanipun, panjênênganipun ingkang paring sadaya wau botên kaparêng amêdharakên piyambak, kadosdene guru ingkang amarah siswanipun. Sri Krêsna mangsuli nanging botên sarana têmbung, amung sarana raosing panggalih, ngandika manawi tumrap sariranipun sampun botên wontên ingkang sayogi kangge amimbuhi suwuripun, amargi panjênênganipun punika kamulan saha wêkasanipun sadaya dumados, karsanipun supados misuwuring baktanipun sagêd sumêbar sajagad, sarta kuncaraning sugêngipun wau botên sagêd sirna, sadangunipun jagad punika taksih wontên. Pamulangipun Bisma bab tataning darma, kados bapa ingkang mulang sutanipun, amargi Sang Bisma botên nate anilar darmanipun, mila inggih amung sariranipun ingkang pantês amêdharakên piwulang darma. Pangandikanipun Bisma: kula badhe nyariyosakên darma, ucap kula punapa cipta kula sampun sami santosa, awit saking barkah paduka, dhuh Guwinda, paduka jiwanipun sadaya dumados. Bisma andangu dhatêng Yudhisthira punapa ingkang dipun kajêngakên, amargi Yudhisthira kagalih sampun sayogi dados siswa. Yudhisthira lantip, sagêd mangrèh pribadinipun, sukci, agung paramartanipun, adil, santosa tuwin sêrêng ing pangudi, dados pantês katampi dados siswa, amargi siswa kêdah mirib kalihan gurunipun, bilih botên makatên, piwulanging guru punika tanpa guna. Manawi siswa botên santosa kasusilanipun, kadospundi sagêdipun piwulang luhur wau kawêdhar kalayan prayogi. Ananging Sri Krêsna ngandika manawi Yudhisthira ajrih nyêlak, amargi rumaos dosa, anyirnakakên lêluhuripun.;",Yudhisthira nampa piwulang dharma kanggo nindakake adil lan luhur.
"Sang Bisma ingkang luhur ing budi, adil saha bakti ing kawajiban, lajêng ngandika sarwi mèsêm, manawi wajibing satriya, kêdah prang sanadyan amêngsah gurunipun, manawi wontên lampah ingkang botên lêrês. Sanalika wau kalayan kaèbêkan raos ngêrês Yudhisthira angurêbi pada, Bisma lajêng ambagèkakên, Yudhisthira kadhawuhan linggih ingkang sakeca. Pangandikanipun: dhuh pêpêthinganing băngsa Kuru, aja wêdi, takona aja sira sumêlang. ;",Bisma ngendika yen satriya kudu siap perang tanpa wêdi lan tetep nindakaké dharma.
"Yudhisthira kapengin mirêngakên darmaning narendra, ing ngriku Bisma lajêng anggêlar kawajibaning ratu ngantos dangu sangêt. Miturut têtuladan kina, wajibing narendra, kêdah dados panglanturing karsanipun Pangeran dhatêng dunya. Ingkang rumiyin piyambak ratu kêdah tumêmên panêmbahipun dhatêng para dewa tuwin brahmana, sarta kêdah ngrampungakên samukawis ingkang dados jêjibahanipun, saha kêdah santosa kêkêncênganipun. Kalanipun wontên pakèwêd, kêdah dipun tikêlana karosanipun, makatên wau wajibing narendra salami-laminipun. Narendra kêdah luhur, jêjêg, tuwin sih, sarta angurmati dhatêng para pinisêpuh kalayan bakti. Pamanggèning tiyang ing salêbêting nagari wêwêngkonipun, dikados anak jalêr ing griyaning bapakipun, têtela  ratu sajatos, manawi para kawulanipun sami têtêp dhatêng darmanipun piyambak-piyambak, ngantos botên angraosi pêjah. Manawi sampun dados jêjibahanipun, sami purun angayomi kalèrèhanipun, atut arukun, miturut, botên nate pasulayan, saha lampah awon. Satriya ingkang makatên lampahipun, punika mardika saking latuning naraka. Yudhisthira matur: ananging punapa wigatosipun, dene ratu kêdah amung satunggal? Dhawuhipun Bisma, ing nguni ora ana narendra, sabên wong padha ayom-ingayoman, ananging barêng wong wiwit gêdhe pêpenginane, ing kono banjur prêlu ana ratu kang ngayomi. Dewa anuli anitahake manungsa kang salingga bathara, dinadèkake ratu, têmbe ana pirang-pirang wong kang gêdhe lêlabuhane, linairake marang dunya manèh prêlu kanggo ratu, dene wong-wong padha dhêmên miturut marang salah siji kang linuwih kautamane mau. Mulane banjur ana unèn-unèn: ratu iku ora beda lan dewa. ;",Bisma nerangaké yen raja kudu nglindhungi rakyat lan ngajèni dewa lan brahmana.
"Sarêng Bisma sampun anêrangakên kawontênaning sêkawan golongan, sarta lampahing gêsang catur warni, panjênênganipun andhawuhakên, manawi sadaya wau, wit sarta pamanggènipun wontên  darmaning narendra, sarta narendra ingkang dados pandam pangayomanipun. ;",Tugas raja yaiku nglindhungi rakyat lan nindakaké dharma.
"Anarsi,  punika lêlampahan ingkang asor piyambak, sampun ngantos tiyang ingkang dêdunung wontên wêwêngkoning nata lajêng risak dening anarsi wau.;",Anarsi ngrusak masyarakat.
"Manawi tiyang kathah sami nandhang sangsara, saking panindhêsipun tiyang ingkang rosa-rosa, lajêng sami mêmujia sagêdipun katurunan satunggaling nata utawi manu, ingkang lajêng kawajiban anata, sarta lumawan sawarnining tindak ingkang kirang prayogi.  sasampunipun Sang Bisma angandharakên darmaning narendra, taksih nyariyosakên sakêdhap bab wênang mokalipun.  Sang Bisma lajêng dhawuh: bilih narendra punika ingkang nanggêl sagung piawon tuwin kasangsaran ing dalêm kaprabonipun, ingkang witipun saking ratu botên anêtêpi wajibipun, utawi botên sagêd mangrèh dhatêng para kawula. Ing nguni wontên narendra kacêpêng dening satunggaling raksasa, ratu wau sagah badhe miturut sakajêngipun, nanging prajanji manawi nagarinipun sampun ngantos wontên pandung, sampun wontên tiyang awon, sampun wontên tiyang ngunjuk awis  sampun ngantos tiyang botên gadhah agami, sarta sawarnining golongan sami anêtêpana darmanipun piyambak-piyambak. Kêdah amitulungi kabêtahan, amupu tiyang sêpuh, tiyang ringkih, tiyang sakit, sarta pawèstri ingkang botên gadhah anak semah, kêdah prang kangge prêluning tiyang ing prajanipun, adil saha amulyakakên. Raksasa wau kadospundi wangsulanipun, lajêng angêculakên sang prabu. ;",Raja kudu nglindhungi rakyat saka sêngsara lan njaga keadilan.
"Sarêng sampun anggêlar lampah-lampahipun amaluya karisakan,  Sang Bisma andhawuhakên pêpèngêt, pundi bêbayanipun manawi wontên tiyang ingkang tanpa karosan ngantos katindhês: Hyang Widi amangun pangwasa, awujud dumadèkake narendra, kanggo pangayomane para kang padha ringkih.;",Raja kudu nglindhungi rakyat sing ringkih.
"Pandulune wong kang ringkih, para muni, utawa ula kang panêmbure amisani, iku kudu kaanggêp ora kêna linawan, mulane aja kongsi mêmungsuhan lan wong kang ora darbe karosan, wong kang ora darbe karosan kudu sira anggêp wong kang tansah nalăngsa, diprayitna aja kongsi maripating wong mau ambrastha ing sira lan darbèkira. Wijining băngsa kang kobar dening netraning wong ringkih, băngsa mau banjur curês. Pandulune wong mangkono bisa ambrastha băngsa nganti ora ana  kang kèri. Mula aja pisan-pisan mêmungsuhan lan wong kang ringkih, wong ringkih iku luwih gêdhe saka pangwasane wong kang rosa-rosa. Êndi kang trinajang dening wong-wong kang ringkih masthi yèn tumpês tapis. Yèn wong wus takluk sarta kalah, jaluk tulung măngka ora olèh pangayoman, ratune bakal kaukum sarta kalungsur dening dewa.;",Bisma ngelingaké supaya ora nglawan wong ringkih.
"Dhuh prabu, aja angimpun kasugihan kang saka amadalake wong kang ringkih-ringkih, diprayitna, murih sira aja kongsi kobar dening netraning wong ringkih, kang murub mangalad-alad kaya andadine alas kabêsmi. Luh kang wutah marga wong pinatèn anak lan rajakayane saka panggawe kang ora adil, kayadene wong ringkih ora ana kang mitulungi, paukumaning dewa banjur anibani ratu. ;","Raja ora kena nyiksa wong ringkih, amarga akibat saka déwa."
"Sang Bisma lajêng andhawuhakên kadospundi darmaning prajurit, manawi nglampahi prang sampun ngantos kanthi kanêpson utawi sampun ngantos ngorong dhatêng rah. Anggènipun ngangkah mênang sampun ngantos sarana lampah kanisthan, sarta sampun amrawasa mêngsah manawi pinuju kèndêl anggènipun prang. Tiyang tatu kêdah dipun antukakên, utawi dipun upakara, nadyan mêngsah ingkang awon lampahipun kêdah katêlukakên dening kautamèn.;",Prajurit kudu perang kanthi cara sing bener.
"Langkung prayogi sirna gêsangipun, tinimbang angsal kamênangan ingkang sarana tindak kang nistha, makatên lampah darmaning satriya, sanadyan ing paprangan punika ugi piwulang ingkang migunani. ;",Luwih becik mati tinimbang menang kanthi cara sing ala.
"Sanadyan bab kasapisan saking piwulang luhur wau sampun nyariyosakên darmaning narendra miwah para prajurit, ing ngriku ugi kathah piwulangipun ingkang migunani tumrap sadhengah. Kados ta: nalika Sang Bisma amulang kawajibaning narendra kêdah adil sarta santosa, Bisma ugi pratela, manawi kasantosan punika angungkuli sadhengah, awit takdiring tiyang punika kadadosaning pandamêlipun tiyang ing gêsang ingkang sampun kapêngkêr. ;",Bisma ngêndika manawa pemimpin lan prajurit kudu adil amarga takdir gumantung dharma lan karma.
"Ing jaman samangke asring kamirêngan tiyang mungêl, kasantosan punika tanpa damêl, amargi sadaya punika sampun katata dening karma. Sang Bisma botên nate kaplèsèt anglampahi kalêpatan kados makatên mau, karantên Sang Bisma priksa dhatêng pakartining karma, utawi botên kasamaran dhatêng dayaning kasantosan. Karma ingkang kula ênèni samangke, punika wohing pangangkah ingkang sampun kapêngkêr, mila pangangkahipun tiyang ing gêsang samangke punika sagêd angewahi karma wau. Tiyang sampun ngantos kadosdene golèk mêrang ing dalêm lampahing karma, ananging tiyang punika dumados saking Pangeran, panguwasaning cipta, pangraos, pêpenginan, tuwin dêrênging manahipun tiyang, punika ugi karmaning manungsa. Ananging ugi tiyang piyambak ingkang andumadosakên punika wau, mila sampun saèstu kasantosaning manah punika agêng dayanipun, kawawa angewahi ingkang awangun ing gêsang ingkang sampun kapêngkêr. Pramila ratu kêdah amangun kasantosaning panggalih.; ","Kasantosan ora mêsthi adhedhasar usaha, amarga karma sing ngatur kabeh."
"Ing ngandhap punika pakangsal tumrap sadhengah.Tiyang punika kêdah santosa, saha kawawa anandhang sadhengah, kawruh saha kagunan ing jaman samangke ngangkah badhe dipun gampilakên, sapanêdhanipun badan dipun pituruti kemawon, sarta giris sangêt manawi ngantos kêkirangan.;",Tiyang kudu ati-ati ing ngambah kawruh lan kagunan supaya ora kekurangan.
"Sinaua dhatêng kasantosan, sanadyan botên gampil dipun lampahi, sampun ngantos takluk dening badan, badan andika dipun rèha, kuwawia nandhang kêkirangan, badan punika rencang tumbasanipun manungsa, dados sanès Gusti. Gêsang jaman samangke kathah badan ingkang kirang santosa, kirangipun santosa wau adamêl saya lêsunipun. Suwawi anulada ratu ingkang kacêpêng dening satunggaling raksasa.  ratu wau botên ajrih, amargi panjênênganipun sampun anêtêpi kawajibanipun. Ingkang anêtêpi kawajibanipun, punika botên prêlu ajrih dhatêng punapa kemawon, kalampahanipun tiyang kadhatêngan pakèwêd, punika manawi supe dhatêng kawajibanipun, utawi nglirwakakên wajib. Tiyang botên sagêd kataton dening samukawis, botên wontên pangwasa ingkang sagêd adamêl kawonipun tiyang, sadangunipun tiyang taksih anêtêpi darmanipun. Tiyang rumaos kawarăngka tuwin kawêngku, amargi tiyang priksa dhatêng kalintuning cipta tuwin tindakipun, sarta angêngakakên kontên kangge lêbêting mêngsahipun, măngka tiyang ajrih tinêmpuh. Kainêbna kontênipun, supados sampun kalêbêtan satru.;",Kasantosan kudu dilakoni kanthi kawruh lan wicaksana supaya ora kalah.
"Sang Bisma ngakêni luhuring anggènipun dados guru, karantên sangking titining pamawasipun dhatêng wujud kalihan gêsang, pangandikanipun: ing layang Wedha wêwarah, yèn mangrèh pribadine iku angungkuli sêsaji, ing mêngko ingsun nêdya nyaritakake bab sêsaji kang ora katarik dening sadhengah, dhuh narendra kang wicaksana, katilingna wêdharing pituduhingsun, amambênga saliring panggawe ala, lire dilêgawa, lan, wêlas asiha, iku kaanggêp sêsaji gêdhe dening para wicaksana, dudu kang anglêlêsu badan. ;",Bisma ngêndika sêsaji luwih dhuwur tinimbang awak lan kudu ngupadi dharma kanthi ikhlas.
"Piwulang punika katingal condhong kalihan lêlampahanipun  Prabu Janaka kalihan Sulamba, pandhita èstri. Sang Prabu ngandika, manawi tiyang mangangge abrit, gundhul, ngangge têkên palunton tiga,  tuwin mandhula, punika panitikan lair ingkang nêdahakên kadospundi gêsangipun tiyang wau, punika botên wontên ajinipun tumrap panggayuh dhatêng kamursidan kang luhur. Kula gêsang wontên ing nagari ingkang mardika, sanadyan kalairan kula kawêngku ing agami, kasugihan, tuwin kasênêngan, ingkang awujud kaprabon miwah pawèstri, ingkang limrah dados bêbandaning tiyang. Tangsul ingkang sangking kaprabon miwah kasugihan kula, sarta talining karêm kula wau sampun kula pagas dening pêdhanging pamambêng,  tiyang sagêd sinau amambêng, sarana lair tuwin batos, nanging pamambêng ing dalem batos punika langkung rêkaos. Tiyang botên dados yogi amung sarana pangangge ingkang katingalan, ananging amung sangking jêjêging suksma tuwin pêdhoting tali pêpenginan. Tiyang sagêd dados yogi kalayan pangangge kados punapa kemawon, sarta botên kêdah ngangge panganggening pandhita. Nadyan wontên satêngahing sadhengah tiyang ugi sagêt botên kasêngsêm. Sanadyan gêsangipun mulya, tiyang sagêd botên kabănda dening kamulyan.;","Janaka ngandhakake dharma ora gumantung penampilan, nanging saka laku budi."
"  Nadyan linimputan ing kasugihan, tiyang sagêd botên karaos: iku darbèkingsun. Amung sujanma makatên wau ingkang kaluhurakên dening dewa, tuwin para wicaksana, ingkang batosipun yogi, punika sajatining Sanyasi. Lare-lare tuwin para nèm-nèman, ingkang sampun katêtangi manahipun dhatêng kasuksman, adhakanipun dêrêngipun punika sêmu murka. Anilar praja dhatêng ing wana, pados sagêt nyèlèhakên awrating kawajiban dunya, wontên ing papan kang sêpi, lairipun gêsang cara ambangun tapa, ingkang kathah botên kasêmbadan panggayuhipun, amargi sanès darmanipun. Ambangun tapa kenging linampahan wontên ing praja, sanadyan marginipun botên gampil. Gêsang wontên ing praja, nanging botên maèlu dhatêng pamilutanipun, lairipun tiyang limrah, nanging batosipun pandhita, makatên wau pangajapan kita ing jaman punika. Wontênipun ing ngriki botên wontên guru ingkang luhuripun langkung sangking Sang Bisma, amargi wujudipun wau nayaka tuwin prajurit, nanging batosipun yogi, botên kalindhih dening kamurkan, wiwit miyos ngantos dumugining muksanipun, tindakipun botên nate nalisir sangking kautamèn.;","Kasugihan ora mesthi ngarahake kasuksesan, dharma sing ngarahake kaurmatan sejati."
"Ing nalika Sang Bisma amêdharakên darmaning tiyang, lajêng nyariyosakên darmaning tiyang kathah. Suwau Sang Bisma mêdharakên satunggaling  darma, ingkang tumrapipun jaman gagrag enggal tiyang kathah sampun botên priksa. Angurmati dhatêng bapa, biyung tuwin guru, punika wontên pamanah kula langkung prêlu. Bilih punika sampun botên dipun manah, sampun botên wontên ingkang prayogi dipun lampahi. Panêmbah, angaji-aji, andhap asor, nalăngsa, punika sadaya dipun anggea dhasaring pambêkan. Satunggaling bapa punika langkung aji tinimbang sadasa upajayas, dene biyung satunggal angungkuli bapa sadasa, utawi bokmanawi langkung aji tinimbang jagad saisinipun. Botên wontên tiyang ingkang pantês nampèni bêkti kados biyung, nanging sangking pamanggih kula, guru punika kêdah kinurmatan sanginggiling bapa, malah sanginggiling biyung. Bapa biyung dados lantaraning anggèn kula maujud, nanging gêsang ing kaswargan, punika nugraha pêparinging guru, gêsang ing kaswargan punika tanpa sangsara saha tan kênaning pêjah. Ing Hindhu gagrag sapunika anggènipun angaosi dhatêng para sêpuh langkung saking nagari sanès-sanèsipun, sanadyan ing antawisipun kita ugi sampun katularan pamanggih kilenan ingkang botên lêrês: mardika. Ananging sih dhatêng tiyang sêpuh utawi tangsul sukci ingkang anggandhèng guru kalihan siswa sampun mèh botên wontên, kalêpatan wau kados sampun limrah tiyang sami makatên.;","Bisma ngajari manawa dharma ora gumantung pangkat, nanging saka pribadi lan kawajiban."
" Mitunaning guru dhatêng kawajiban kalih warni tumrap siswanipun, kados ta: sih tuwin anênuntun, punika ingkang adamêl pun siswa lajêng botên anêtêpi kawajibanipun angaji-aji tuwin sêtya. Guru salawas-lawase kudu sih bangêt marang siswane, makatên pangandikanipun Sang Bisma bab kawontênaning lêlampahan ingkang dipun lampahi, mila siswa kêdah ngatingalakên panglinggamurda ingkang samêsthinipun dhatêng ing guru. Ananging ing jaman samangke sampun botên wontên guru ingkang têmên-têmên anêtêpi darmanipun, punika kados suka têtuladan ing siswanipun sagêd anêtêpi darmanipun, têtanggêlanipun kang agêng punika wontên ingkang sêpuh, măngka sêmunipun sampun awis sangêt guru ingkang nênuntun sayêktos, awisipun sami kalihan siswa sayêktos. ;",Guru kudu ngajari kanthi tulus supaya siswa bisa nindakake dharma kanthi bener.
"Satêlasing pamulangipun, guru dibya wau lajêng amangsuli pintên-pintên pitakenanipun Yudhisthira, nanging ingkang kula pêthik wontên ing ngriki amung kalih warni. Prabu anèm nyuwun katrangan bab lampah-lampahing darma. Wangsulanipun Sang Bisma, mênggahing darma punika botên gampil dipun têrangakên sadaya, pramila lajêng kacariyosakên sawatawis, supados tiyang mangêrtos dhatêng pêperanganipun piwulang wau. Mila wêdharing piwulang darma punika kangge angajêngakên saha adamêl tuwuhipun sadaya dumados, dados ingkang anuntun ajêngipun saha tuwuhipun sadaya punika darma. Darma kawarahakên kangge matêsi kawontênaning dumados, angwontênakên watêsipun satunggal kalihan sanèsipun, pramila ugi darma ingkang angwontênakên watêsan, kangge amatêsi dumados. Anggènipun darma winastan makatên, karantên darma dados pikukuhipun sadaya dumados. Têtelanipun sadaya dumados punika tinuwak dening darma, inggih darma ingkang kawawa adamêl santosanipun sadaya dumados. ;","Bisma nêrangake dharma ora gampang dipahami, nanging kudu dilakoni kanggo nggayuh kauripan sing bener."
"Kadospundi tiyang sagêdipun unggul kalihan pakèwêd. Sintêna ingkang botên nate anglampahi cidra, tiyang ingkang watakipun sinimpên wontên ing dalêm wêwêngkoning karahayon, tuwin sintên kemawon ingkang amambêng pêpenginanipun dhatêng kadunyan, tamtu kalampahan sagêd mênang kalayan sawarnining pakèwêd. Tiyang ingkang botên animbangi, manawi kapandukan ing têmbung pangerang-erang, tuwin panyamah, tiyang ingkang botên purun anyêrikakên manahipun tiyang, manawi piyambakipun kasêrikakên manahipun, tuwin tiyang ingkang wèwèh, botên purun jêjaluk, inggih punika sujanma wau ingkang mênang kalihan  sagung pakèwêd. Tiyang ingkang cipta, pandamêl tuwin wicaranipun botên dosa, tiyang ingkang botên damêl piawon dhatêng salah satunggaling dumados, inggih punika ingkang botên kaêndhih dening sakathahing pakèwêd. Sintên tiyangipun ingkang têmên wicaranipun ing dunya ngriki, nadyan wontên ing dalêm kasukan, sarta nêdya anuladhani sadaya dumados, tamtu sagêd mênang kalihan sadaya pakèwêd. Sintêna ingkang botên nate anglampahi cidra, sarta wicantênipun anyênêngakên, saha lêrês anggènipun matrapakên kasugihan, tamtu unggul kalihan sadaya pakèwêd. Sintên kemawon ingkang angluhurakên para dewa, sarta purun mirêngakên piwulangipun satunggal-tunggaling agami, ingkang sêtya tuhu tuwin anglampahi kalayan jênjêming manah, saèstu kalampahan angêndhih saliring pakèwêd. ;","Tiyang becik lakunipun saged unggul lan nglampahi urip tenang, ngluhuraken kasugihan kanthi luhuring jiwa."
"Kadospundi panampinipun para wicaksana manawi kacêcamah tuwin kapandukan pangerang-erang, pitakènipun Prabu Yudhisthira, para wicaksana kêdah botên maèlu dhatêng wicantêning tiyang ingkang anyênyamah. Punika kaanggêpa kasaenan, kadi kawontênaning têtiba,  ingkang nyumêrêpakên dhatêng têtêmbungan ingkang kirang prayogi. Para wicaksana  kêdah kawawa mirêngakên ungêlipun tiyang ingkang taksih rupak budinipun, kadospundi pandamêlipun tiyang ingkang taksih asor manawi kaalêmbana tuwin cinacad, tiyang wau kados gagak ingkang nyuwantên ing wana, babar pisan botên migunani.  Kathah tiyang ingkang gêsangipun dipun sêsêdhih piyambak, dening wicantên saha pamikiripun tiyang sanès, ngangkaha tumindak kang jêjêg, sampun pados pangalêmbana tuwin panacad, ananging sangking anggènipun nyumêrêpi dhatêng kêkalihipun wau, ingkang nyumêrêpakên kadospundi prayogining lampahipun. Gêsangipun tiyang kêdah tata, sampun ngantos kasangêtên montang-mantingipun. Tiyang sami pados sae, kasugihan, tuwin kabingahan, kasugihan punika witipun saking kasaenan, măngka kabingahan punika wohing kasugihan. Nalikanipun tiyang angangkah kasugihan kêdah botên supe dhatêng kasaenan, ugi sampun ngantos pados kasênêngan ingkang waragatipun kasaenan tuwin kasugihan. Dosanipun tiyang ingkang lampah sae punika manawi ngangkah epahan, dosaning kasugihan manawi amung dipun simpêni. Manawi dosa kalih warni wau sampun sinukscèn, punika ingkang prayogi. ;","Wicaksana ora bisa dipadhangaké nalika dipengaruhi prahara, mbutuhake pangerten lan adil."
"Prayogi sangêt Sang Bisma anggènipun anêrangkên prakawis  katêmênan: katêmênan iku kawajiban langgêng, wong kudu angajèni marang katêmênan, marga katêmênan iku pangayomaning wong, katêmênan iku kawajiban, katêmênan iku sêsaji, katêmênan iku lênggahing yogi, katêmênan iku kaananing brahmana. Ana ing piwulang katêmênan iku laku kaananing sêsaji kang luhur dhewe, kabèh iku atêtalês katêmênan, sarupaning kawujudan kang winangun dening katêmênan, iku adil, mangrèh pribadine, ngêgungake paramarta, jêjêg, anênuntun bêcik, sèlèh, mêlêng, aji, kakuatan, wêlasan, sarta ora agawe piala. Panjênênganipun guru wau andhawuhakên, inggih sadaya wau wujuding katêmênan, sarta anêmtokakên: ora ana kawajiban kang gêdhene angungkuli katêmênan, kosokbaline, ora ana piala kang ngungkuli goroh. Wus têtela katêmênan iku têtalêsing bênêr. Yèn katêmênan katimbang lan sêsaji jaran sèwu, iku isih gêdhe nugrahane katêmênan. ;","Katêmênen minangka kewajiban langgêng, ngluhuraken kabecikan."
"Sabên lare Hindhu wajib sumêrêp dhatêng punika, sarta gêsangipun kaangkah sagêdipun kalampahan kados makatên wau. Watak goroh punika adamêl asoripun sadaya watak, botên têmên punika adamêl asoring lare, anjalari lare wau têlas ajinipun, tuwin karèmèhakên. Lare Hindhu ingkang purun dora punika sanès Hindhu sajati, utawi sanès băngsa Arya sajati.;",Lare Hindhu kedah nglaksanani kewajiban kanthi becik kanggo nggugah kamulyan.
"Manungsa ing dunya punika agêng kasangsaranipun, dene witing kasangsaran wau sangking kabodhoanipun. Tiyang wau kêpengin dhatêng barang kalairan, măngka witing kabêgjan punika gêsang amanah dhatêng kabatosan. Sumêrêpipun dhatêng pribadi kang mulya, ingkang dados kêkandhanganing katêntrêman, inggih wontên ing pribadi kang luhur piyambak wau, sarta kèndêling sadaya pêpenginanipun dhatêng kadunyan. ;","Manungsa kasangsaranan saka kabodhoan, nanging bisa nggayuh sukses kanthi becik lan amanah."
"Kamlaratan, ingkang sangêt dipun ajrihi dening manungsa, puni amung kawontênan manawi tiningalan saking margi kita, sarta kita sampun mardika sayêktos sangking witing sănggarunggi tuwin pakèwêd. Manawi tiyang sampun têntrêm ing dalêm kang pribadi, sampun botên kêpengin dhatêng samukawis kajawi malarat yêktos wontênipun ing dunya ngriki, sujanma wau tamtu manggih kamulyan. Gêsang ingkang makatên wau lêrês sangêt, inggih punika witipun nugraha, inggih ingkang mardika sangking saliring bêbaya. Margi ingkang sêpi mêngsah punika botên kenging kainggahan dening sintêna ingkang taksih darbe pêpenginan, nanging gampil dipun inggahi dening sintêna  ingkang sampun sêpi pêpenginan. Manawi kula aningali kawontênaning tri bawana, kados botên wontên tiyang ingkang sami kalihan tiyang malarat nanging suksci gêsangipun, sarta botên sêngsêm dhatêng kadunyan. Sangking pamanah kula, malarat kalihan mangwasani punika pilih wawratipun, malarat langkung aji tinimbang mangwasani, sarta angwontênakên kaluhuran. ;",Kamlaratan ora masalah menawa ora kaganggu penginginan.
"Nanging kadospundi sagêdipun tiyang karaos, manawi sampun sagêd pisah pêpenginanipun. Prakawis punika ugi sampun kacariyos ing sêrat kêkidungan, ingkang kinidungakên dening Manki, nalika piyambakipun sampun luwar sangking anggènipun dados boyonganing pêpenginan. Manki kaèbêkan raos kêpengin, dangu anggènipun ngangkah sagêdipun angsal kasugihan, ananging tansah kacidran. Kakantunaning raja darbèkipun lajêng katumbasakên pêdhèt kêkalih, badhe dipun ajari kangge mluku. Ananging sangking lampahing takdiripun, pêdhèt ajrih dhatêng kuldi ingkang langkung sacêlakipun ngriku, mila lumajêng dados kasingsêtan dening dhadhung ingkang kangge anggandhèng pêdhèt kêkalih wau, wêkasan pêjah. Kasangsaran ingkang wêkasan punika ambuka manahipun Manki, pêpenginanipun sirna, manahipun pajar lajêng angidung: sing sapa ngangkah kabêgjan, kudu ambirat pêpenginan,  bênêr kaya wêwarahe suka, antarane wong loro kang siji katurutan kabèh pêngarêp-arêpe, sijine nêdya nglilahake sagung pangarêp-arêpe, iya kang nêdya anglilahake iku kang luwih luhur tinimbang kang katurutan, amarga pêpenginaning wong iku ora ana wêkasane. Dhuh jiwaku, wus suwe kaboyong dening pêpenginan, samêngko ngangkaha kamulyaning kamardikan lan katêntrêman. Wis suwe goningsun turu, aku bakal tangi, hèh pêpenginan, sira ora lêstari bisa anyidrani ing aku, êndi kang sira karêpake, sira mêksa supaya aku mituruti, anggung anggagas apa-apa, tanpa lèrèn, sanadyan gampang, apa angèl, karêpe mung kudu olèh, sira tanpa budi, sira iku sasar, tanpa uwis, sira panas kaya gêni, tansah miluta bisane tinurut. Sira ora kêna kinêbakan, kayadene awang-awang, karêpira kang tanpa uwis iku gawe kasangsaranku. Wiwit dina iki sira dak uwalake, hèh pêpenginan, samêngko aku ora gêlêm tatunggalan lan sira. Ingsun wus ora maèlu manèh marang sira, sarta marang pangipukira.;  ",Wong sing pisah saka penginginan nggayuh kamulyan sejati.
" Sira sun tundhung bêbarêngan lan kamurkaningsun ingsun kang ing muni manggung karusakan lan tansah kacuwan, samêngko wus olèh pamarêm sajati, batin ingsun wus marêm, indriyaningsun wus lêrêm, samêngko ingsun narima sapêpasthèningsun, sarta ora gêlêm anambut karya kang nêdya amituruti pangajapira. Lah sira mungsuh ingsun kang sajati, sira lan sakadadèhanira ingsun pisahake. Ingsun wus bisa unggul, sarana pêdhanging katêntrêman lan mangrèh pribadiningsun, angêgungake apura, wêlas asih kamardikan. Manki wus kapisah lan iku, sarta mênang lan kabèh, rêringkêsanipun. ;",Pêpenginan bisa sirna kanthi kawicaksanan.
"Pêpenginan punika sagêd sirna dening kawicaksanan, kalampahanipun wicaksana sangking pamêlêng, utawi gêgulang piwulang kayogèn, nadyan kados punapa rêkaosipun kêdah dipun lampahi, sarta Sang Bisma paring pintên-pintên katamtuan, ingkang dumugining samangke taksih agêng pigunanipun, botên siwah kalihan gangsal èwu taun ingkang sampun kapêngkêr. Ing satunggaling panggenan ingkang pakangsal kangge anglêrêmakên manah, ing ngriku yogi anggènipun mangrèh dhatêng indriyanipun, sarta nyawijèkakên pangèsthinipun dhatêng pribadi kang agung ing dalêm pamêlêng, pamirêngipun botên amirêngakên saliring suwantên, botên angraosakên sadaya ingkang anggêpok ing sariranipun, netra botên andulu, datan angênyami saliring raos, sarta angambêt sadaya gănda. Silêm ing dalêm  pamêlêng, sadaya tinilar, kalayan kêncêng saha bêning ciptanipun anggènipun sèlèh pêpenginan, ingkang anggung adamêl dahuruning păncadriyanipun, dados sadaya indriyanipun kalêbêtakên dhatêng ciptanipun, indriya saha ciptanipun ingkang botên lana punika ginolongna. Yogi kêdah sabar anggènipun angangkah lananing ciptanipun ingkang tansah angambyang-ambyang wau, murih wiwara gangsal sagêd kalampahan lêrêm, botên kengguh dening samukawis ingkang tansah adamêl ebahipun, tiyang kêdah anuntun ciptanipun dhatêng têlênging batos urut margining pamêlêng, sarta kapisahna sangking badan, utawi pangayoman sanès-sanèsipun. Lampah-lampahing pamêlêng ingkang kula rêmbag rumiyin, amargi sakawit yogi kêdah mangrèh indriya tuwin ciptanipun  cipta inggih indriya ingkang ăngka nêm, sadangunipun kaêrèh, sami sanalika cumlorot dhatêng jawi pindha kêplasing thathit ing antawisipun mêndhung. Kadi upamining tètèsing toya ing ron tunjung, manggung mondar-mandir tanpa kèndêl, makatên pêpindhanipun ciptaning yogi nalika sawêg amurwani tinuntun wontên ing margi pamêlêng. Sakêdhap ciptanipun sagêd urut margi wau, ananging sabên cipta nyimpang ngalih saking ngriku, margi katêmpuh ing angin, jêng sumilir kadi angin. ;",Kawicaksanan njurung pêpenginan supaya sirna.
" laSintêna ingkang sampun manggèn sadaya kagarap sarana pamêlêng, tamtu botên suda kasudiranipun, nadyan pandamêl awrat tamtu kadugi anggarap sarampungipun. Kabirata sadaya tamas  tuwin piawon, cipta dipun wangsulna malih dhatêng pamêlêng. Manawi tiyang sampun nêdya anêtêpi prasêtya anggènipun badhe kèndêl, winiwitan sangking sinau amêlêng, sujanma wau lajêng tuwuh wêwekanipun, tuwuh kawruhipun, saha kalis dening daya piawon. Sanadyan taksih kasangêtên botên lananipun, kêdah dipun lanakakên sarana sabên-sabên anglêlantih pamêlêng. Yogi botên kenging pêdhot pangajêng-ajêngipun. ;","Pêpenginan sirna kanthi kawicaksanan, nggayuh kawruh lan kaluhuran."
"Sagêdipun sae kadadosanipun punika amung sarana kasantosan, sarta kenging tinamtokakên badhe manggih unggul. Punapadene badhe angsal kabingahan ingkang botên kenging ginayuh dening lampah sanèsipun. Ingkang ngungkuli kadonyan, punika nunggal kalihan pribadi kang jinêm, inggih katêntrêman kang sampurna. Awit sangking sirnaning: pakarêman, tanpa kakêncêngan, rêmênipun, melikan, tuwin kanêpsonipun, ingkang sarana pitulunganing yogi,  tiyang sagêd anginggahi pucaking kamulyan.  sampun botên sêmang-sêmang  malih, manawi margining panunggal punika botên gampil, sampun têtela bilih margi ingkang dipun langkungi dening para brahmana punika botên gampil linampahan. Botên wontên tiyang ingkang rumaos gampil anggènipun lumampah ing margi wau. Margi punika kados wana ingkang gêgirisi, têla-têlanipun isi sawêr tuwin kewan ingkang mandi-mandi, ing pundi-pundi botên wontên toya ingkang kenging kaunjuk, sarta kêbak ri, dados botên kenging dipun langkungi.;",Kadadosan minangka sarana kasantosan kanggo sing wis ngalami piwulang lan laku spiritual.
"Margining panunggal botên siwah kalihan margi ingkang botên wontên tatêdhan, wontên têngahing wana ingkang kajêngipun agêng sampun murup amargi katunu, sarta rêsah amargi kathahing begal, sakêdik sangêt tiyang nèm ingkang rahayu lampahipun ing ngriku. Botên beda kalihan margi ing dunya ngriki, amung sawatawin tiyang ingkang langkung wontên ing margi panunggal punika rumaos sakeca tuwin sênêng. Sintên ingkang langkung ing ngriku, mongka lajêng kanggêg, sarta lajêng wangsul, sarêng sampun lumampah sawatawis têbih, punika kaanggêp tiyang kalêpatan agêng. Dhuh dewaning jagad, tiyang ingkang sampun sukci jiwanipun sagêd sinau nunggal sarana pamêlêng, ingkang kadi landhêping lading panyukuran. Dene tiyang ingkang jiwanipun dèrèng sukci botên sagêd  manggèn ing ngriku. ;","Margi spiritual angel lan mbutuhake ketekunan, nanging sing sabar lan ikhlas bisa nylametake."
"Lajêngipun Sang Bisma amulang Yudhisthira, pintên-pintên kajatènipun kawruh kasuksman kados ta: karma, kawruh kodrad, kawruh bab kamanungsan, sarta kadospundi sarananipun tiyang sagêd priksa dhatêng kang Maha Sukci. Ing ngriku dununging bab ingkang adamêl kêdah dangu utawi sabar pamarsudinipun. Kula amung sagêd nyumêrêpi sawatawis dhatêng piwulangipun pintên-pintên wau. Nanging sangking sasêrêpan kula, nadyan amung sarana sawatawis wau, tiyang lajêng sagêd sumêrêp kados punapa luhuring dongènganing paprangan agêng wau. Kadospundi lêbêtipun tuwin kados punapa utaminipun anggèning damêl têtuladan. Karma puni tangsul ingkang anggandhèng sawêrnining pandamêl, ingkang lajêng sagêd urut-urutan satunggal kalihan panunggilanipun, kados sakathahing kolong ingkang gandhèng-gandhengan lajêng awujud rante. Inggih makatên wau têturutaning jalaran tuwin kadadosan, mila sintên ingkang rumagang ing damêl, inggih gandhèng. Punika dumados sangking-- utawi-- ing dalêm pêpenginan, amargi pêpenginan punika juru angwontênakên bêbandan ing dalêm kodrad. Sangking pêpenginan kalampahanipun tiyang gandhèng kalihan salah satunggiling kawontênan, sarta anjalari sabên-sabên tiyang linairakên malih dhatêng ing panggenan ing pundi sagêdipun tiyang wau katurutan ingkang dados pêpenginanipun.;","Bisma ngandhani Yudhisthira babagan kawruh karma, kodrat, lan kamanungsan, carane ngasilaké kamulyan."
" Dados tiyang katangsulan dening kawontênan wau. Pandamêl ingkang linampahan ing badan, badhe anguwoh wontên ing alam wadhag, dene pandamêl ingkang asarana wicara, punika badhe tuwuh wontên ing pundi sagêdipun wicara kawêdhar. Tiyang angundhuh wohipun pandamêl, ingkang tinindakan ing cipta, wontên ing pundi kemawon sadèrèngipun tiyang uwal sangking cipta. Sadangunipun tiyang sêngsêm dhatêng wohing pandamêl, sanadyan pandamêl kados punapa kemawon, nadyan awon punapa sae, inggih badhe pinaringan miturut anggènipun minangkani. Manawi tiyang anglêbêti ilining sagung pandamêl, ing gêsangipun têmbe badhe kaparingakên malih dhatêng tiyang ingkang anglampahi pandamêl wau, dumados ingkang angrasuk badan, punika badhe manggih bêgja sangking pandamêlipun kang sae, ananging sangsara sangking pandamêlipun.  Kados upaminipun kawontênan ingkang kadamêl sangking têmbaga, manawi kacêmplungakên ing êmas utawi salaka ingkang sampun kaêjèr, inggih lajêng katularan soroting jêne utawi salaka wau. Makatên ugi satunggal-tunggaling titah gêsang, ingkang babar pisan amung ngatut dhatêng pandamêlipun ing gêsang ingkang kapêngkêr, ugi pinulas dening watakipun sadaya pandamêl ingkang sampun kapêngkêr.;",Karma lan pandamèl gumantung marang laku lan pilihan.
" Botên sagêd thukul manawi botên wontên wijinipun, botên wontên tiyang sagêd ngraosakên nikmating kabêgjan, bilih botên anglampahi pandamêl ingkang dados panariking kabêgjan wau. Upami wohing pandamêl, tiyang kalamăngsa amung angundhuh bêgja kalihan cilaka carub. Saliring pandamêl, nadyan awon punapa sae, punika botên sagêd sirna, kajawi amung angraosakên wohipun pandamêl wau. Asring-asring lêstantun bêgja, tuwuh sangking pandamêl sae. Sêsingitan, tuwin kasasaban dening solah ingkang adamêl botên kasumêrêpan, ing dalêm lêlampahanipun tiyang ingkang silêm ing samodraning gêsang, punika ngantos kanggêg kasêdhihanipun. Sasampunipun kasêdhihan wau dumugi wêkasanipun, lajêng wiwit bingah. Kawuningana manawi kadadosaning pandamêl sae wau sampun têlas, ingkang dumados sangking pandamêl dosa punika wiwit katingalan. Mangrèh pribadinipun, apura paramarta, sabar, kêncêng narimah, têmên wicantênipun, botên purun adamêl sakiting manah, botên purun anglampahi awon, saha sagêd, punika anêdahakên kanugrahan. Botên wontên dumados ingkang lêstantun kabănda wohing pandamêlipun awon tuwin sae. Tiyang botên sagêd angêkap utawi nampèni wohing pandamêlipun tiyang sanès. Sampun têtela, tiyang amung badhe ngraosakên tuwin nyanggi wohing pandamêl ingkang linampahan piyambak.;",Bèngah utawa cilaka ing urip iku akibat saka karma.
"Ing antawisipun pangandikaning Braspatimanu, ingkang dipun wêdharakên dening Sang Bisma, anêdahakên prakawis kang luhur-luhur, lêlampahan kang mokal, kalihan pintên-pintên dhasaring panampinipun tiyang Hindhu, ing atasing Kang Maha Tunggal inggih sadaya. Sangking Kang Langgêng inggih Kang Esa kang datan ewah gingsir. Panjingipun ing bêbakalan, inggih têturutaning Maha Tatwa, punika kamulanipun ugi sangking Maha Tunggal kang tanpa sisihan, sarta Gusti Maha Tunggal kang andumadosakên sadhengah, punika pinangkanipun, dene sadaya punika kadadosanipun, inggih punika wau kang pribadi, ingkang botên gumêlar. Sangking ing ngriku dumadosipun wontên ing perangan gêsang, inggih pribadi ing dalêm manungsa, dados satunggal ing nglêbêtipun kawontênan ingkang botên gumêlar. Sangking panunggalipun wau tuwuhing ambedakakên, tuwin sangking anggènipun ambedakakên wau lajêng dumadosipun cipta. Cipta kawêwahan  indriya, tuwin indriya gangsal wau sami amangun ingkang sasana ing dalêm badan, dene badan punika winangun sangking tatwa gangsal.;","Kawruh agama adhedhasar welas asih, tumindak tanpa nglarani wong liya."
"Kadosdene srêngenge anggènipun anyorotakên pajaripun, makatên ugi kang pribadi anggènipun ambuka indriya, lajêng gagêpokan kalihan kawontênan. Kawontênan wau lajêng tinampi dening pangwasaning cipta, lajêng pinilah-pilah. Sami kalihan samukawis dumuginipun manungsa linanturakên dening indriya. Papêthaning cipta punika dumados sangking kawontênan, amargi pangwasaning cipta botên sagêd priksa dhatêng samukawis, manawi botên alêlantaran kawontênan. Cipta amilah-milah kawontênan utawi kawujudan ing mintal  kawontênan wau sagêd ugi botên ananduki, utawi sagêd tumanduk bilih laras, lajêng dados kawruhipun, sarta pribadi lajêng animbangi, wêkasan kawruh wau kados kawontênaning batosipun. Luhur radi kados punapa, punika botên sagêd andulu kang pribadi, ugi botên sagêd angsal kawruh sangking pribadi ingkang sarana winulang, amargi botên wontên têmbung ingkang kenging kangge mratelakakên kang pribadi. Kalampahanipun antuk sasêrêpan sangking kang pribadi wau, manawi ingkang padatanipun kasarawungakên dhatêng kalairan, punika kawalik lampahipun, inggih punika indriya kapisahakên sangking samukawis lajêng katarik wangsul, kadunungakên ing pangrasaning cipta ingkang sumèlèh sayêktos. Pangwasaning pangawruh punika angungkurna samukawis kawontênan ingkang tinampi ing pangwasaning cipta, linanturakên dhatêng kang pribadi. Lampah malik lumêbêt wau, winastan yoga, indriya botên sagêd amitulungi adamêl lêrêmipun pangwasaning cipta, saha adamêl ngrêtosipun pangwaning cipta dhatêng pangwasaning pangawruh, punapadene pangwasaning pangawruh ugi botên sagêd gumêlar. Pribadi sagêd anguningani sadaya wau. Pangwasaning cipta kêdah sagêd anêlukakên dhatêng indriya, dene pangwasaning pangawruh adamêl sukcinipun pangwasaning cipta. Pangwasaning kawruh kêdah sinucèn, ing ngriku sawêg dumugi kang pribadi. Pangwasaning cipta sagêd kawêdalakên kangge nyarawung sadhengah kawontênan alêlantaran indriya, utawi kawalik lumêbêt kasarawungakên dhatêng kang pribadi, asarana pangwasaning pangawruh. Manawi mêdal punika anjog ing kasangsaran, ingkang lumêbêt dumugi ing karahayon,  gêsanging karna sagêd mirêng. Gêsanging maripat sagêd andulu, amargi sangking kababaring badan. Watakipun piyambak inggih punika kawruh. ;",Pangerten babagan kawontenan lan indriya mbantu manungsa ngerti urip lan piwulang spiritual.
" Dados pirantosing badan, punika sanès ingkang amakarti. Nanging ingkang amakarti punika kang pribadi  kadidene angin, têtela botên sagêd karêgêdan dening bêbakalan ingkang binuncang, lêstantun kalis dening punika wau. Makatên kawontênanipun kang pribadi, botên rêgêd dening pakartinipun, sarta pisah kalihan gêsang ing lair, lêstantun wontên ing dalêm kodratipun. Wanci punika ingkang minăngka wiji, dene sadaya punika wohipun. ;",Badan minangka piranti kanggo ngetrapake kawruh lan ajaran spiritual.
"Prabu Yudhisthira sagêdipun priksa têtalêsing agami kang sajati, sangking gêgêlaranipun Sang Braspati: ""sing sapa kang anêtêpi agama kang marah bab wêlas asih, iku pribadine urip, --- sujanma kang panganggêpe marang wong liya kaya marang awake dhewe, lan tanduke marang wong liya mau kaya patrape gone ngupakara awake dhewe, măngka wus sèlèh piranti kang kanggo amidana, lan anêlukake kanêpsone, iku olèh kanugrahan. Aja kongsi gawe apa-apa marang wong liya, kang awake ora rêna upama ginawe mangkono"". Makatên wau ringkêsanipun wêwatoning adil,  Yudhisthira mitêrangakên bab ing jaman samangke tiyang sami botên sumêrêp punapa tiyang kenging  nêdha daging. ;",Yudhisthira ngajak ngupaya agama dhedhasar welas asih lan ngajèni wong liya.
"Dhawuhipun Sang Bisma, prakawis punika sampun kacariyosakên ngantos angandhar-andhar wontên gêgêlaranipun Sang Bisma, dene pamanggihipun manawi tiyang botên nêdha daginging punapa kemawon, punika prayogi sangêt. Manu ngandika, bilih tiyang botên nêdha daging utawi botên amêjahi titah gêsang, utawi botên akèn amêjahi, inggih punika mitranipun sadaya dumados. Sujanma ingkang makatên botên sagêd kasangsaya dening titah, piyambakipun badhe angraosakên kamulyaning pinitados dening sadaya titah gêsang, punapadene badhe angraosakên nikmating karuntutan saha wêwatoning adil. Maharsi Naradha ingkang ambêkipun adil ngandika, manawi tiyang nêdya adamêl wêwahing dagingipun piyambak sarana nêdha daginging titah sanèsipun, badhe manggih pakèwêd warni-warni, --- tiyang ingkang nêdha daging sarta kangge angagêngakên pamêdalipun sarana pandamêl makatên, anggènipun mangudi dhatêng saliring Wedha, sarta anggènipun adamêl sêsaji, punika sakêdhik sangêt wohipun. Bilih tiyang sampun priksa raosing daging, têtela rêkaos badhe acêgah daging. Têtelanipun botên gampil tiyang ingkang makatên wau anggènipun badhe anêtêpi sêsanggêman bab acêgah daging.;","Laku kebaikan nduwé akibat sing nyawiji, ngajeni kabeh titah kanggo kamulyan lan keadilan."
" Măngka punika sêsanggêmanipun sadaya dumados manawi badhe ngangkah katêntrêman, sujanma ingkang makatên tamtu sirna ajrihipun. Para wicaksana ingkang adamêl sêsaji, , murih wilujêngipun sadaya titah gêsang, sampun botên sêmang-sêmang malih tamtu badhe kaanggêp juru angsung napasing gêsang ing dalêm dunya. Makatên wau agami kang luhur, ingkang pinundhi-pundhi dening para wicaksana, anggènipun angaosi dhatêng napasing gêsangipun titah sanès sami kalihan gêsangipun piyambak. Sintên tiyangipun ingkang batosipun rêmên misungsung, sarta jiwanipun suksci, pandamêlipun dhatêng titah sanès salami-laminipun kêdah kadosdene pandamêling tiyang sanès ingkang kaajêng-ajêng tampi ing piyambakipun. Kawuningana manawi botên nêdha daging, punika sarana ingkang utami piyambak ing atasing agami, kaswargan tuwin kabêgjan, botên amisakit dhatêng liyan punika agami ingkang luhur piyambak, inggih punika sêsaji kang utami piyambak, inggih luhur-luhuring katêmênan, pokoking kawajiban. Daging botên sagêd pinanggih kaupaya ing rumput, kêkajêngan utawi ing sela, sagêdipun angsal daging punika kêdah amêjahi titah gêsang. Makatên wau wêwadosing piawonipun tiyang nêdha daging. ;","Ketentreman ngasilaké kasugihan. Agama luhur ngluhuraké kabecikan, ora mangan daging kanggo ngindari dosa lan ningkataké kabegjan."
" Tiyang ingkang amêjahi, ingkang sade tuwin ingkang nêdha, punika sami nandhang dosa. Tiyang nêdha daging sisaning kurban, dados anggènipun amêjahi wau botên saking badhe adamêl ecaning raosipun, punika dosanipun botên agêng. Sadaya daging sanèsipun sisaning sêsaji, punika tamtu saking amêjahi. Pramila tiyang sae botên purun nêdha daging, ing dunya punika botên wontên aji ingkang agêngipun angungkuli ajining gêsangipun, pramila tiyang tansah ngatingalna wêlas asihipun dhatêng gêsangipun saliring dumados, ingkang kados wêlas asihipun dhatêng gêsangipun piyambak. Satriya kenging nêdha daging sangking anggènipun babêdhak, amargi kangge rumêksa ing gêsangipun piyambak, dados adil kemawon tumrap ingkang mêjahi utawi pinêjahan, amargi ingkang mêjahi kêdah pinêjahan, karma badhe amangsulakên pandamêlipun piyambak  Sêpi ing kabêngisan punika agami ingkang luhur piyambak. Botên isi watak bêngis, punika luguning mangrèh pribadi, botên bêngis punika pawèwèh ingkang agêng piyambak, kasutapan ingkang mulya piyambak, utawi pangwasa kang luhur piyambak, inggih mitra kang luhur piyambak, kabêgjan agêng piyambak, kasunyatan kang agêng piyambak, utawi piwulang ingkang luhur piyambak. Pawèwèh wujud punapa  kemawon anggènipun najèkakên, punika sêsuksci ing sawêrnining tirta suksci, tuwin pandamêl lêlados, wontên ing sêrat piwulang winastan angèstokakên dhawuh, sarana misungsung, manawi anggènipun nglampahi wau botên kalepetan ing kabêngisan. Sêsajinipun tiyang ingkang sampun sêpi kabêngisan, punika tanpa upami kamulyanipun. Sujanma ingkang ambirat kabêngisan, inggih punika bapa babuning sadaya dumados. ;","Mangan daging iku dosa, nanging ora mangan daging nyegah kebengisan lan ngajari welas asih."
"Sarêng wontên ingkang pitakèn bab gustining bawana, Sang Bisma lajêng anyêbut asma dhomas, sêsilihipun Wasudewaputra,  sarêng sampun ngandika sawatawis malih lajêng kèndêl, dados kawontênaning piwulang luhur sampun tamat. Sarêng pangandika ingkang bêning sarta cêtha wau sampun kèndêl, lajêng tidhêm prêmanêm botên wontên walang alisik, sadaya para narendra botên mobah-mosik, kadidene rêca. Sangking dhawuhipun Sang Wiyasa, Sang Yudhisthira lajêng badhe kundur angadhaton, piwêlingipun Sang Bisma: manawa wus têkan ing wanci goningsun anguncati dunya iki, sira balia: prabu, wanci goningsun aninggal sariraningsun, besuk manawa surya wus pêntog lakune ing iring kidul, banjur malik mangalor. Sasampunipun Yudhisthira manguswa padanipun Sang Bisma, lajêng pangkat kundur dhatêng Astinapura, lêrêm ngantos sèkêt dintên, inggih punika surya wiwit lumampah mangalèr, dados cêlak kalihan wanci pangkatipun Sang Maharsi Bisma. Ing nalika wau Prabu Yudhisthira dhawuh mirantos saupakartining ambasmi kunarpanipun atmajaning Gangga. Saparipurnaning anggènipun tata-tata, arak-arakan agêng ingkang badhe miwaha pambêsmining layon lajêng bidhal. Sawarnining sajèn ugi sampun kasadhiyanan, rawuhipun Prabu Yudhisthira, Sang Bisma sampun karêrompa dening Wiyasa, Naradha, Dhewala, tuwin Asita, sarta para narendra sisaning kang sami sirna ing palagan. Yudhisthira amarêpêki sang senapati ingkang wontên sanginggiling jêmparing, lajêng anyungkêmi pada, sarwi matur bilih sampun ambêkta sadaya ingkang badhe kangge amiwaha tindakipun. Sang Bisma ambuka paningalipun, lajêng anganthuki dhatêng Prabu Yudhisthira ing sêmu sakalangkung sih sarta lajêng ngandika: samêngko wus têkan wancine. Sasampunipun ngandika makatên Sang Bisma lajêng anolèh Prabu Drêtarastra, dhawuh supados trêsnaa dhatêng sutanipun Pandhu, sarta sampun kalajêng-lajêng anggènipun mrihatosakên sirnaning para putra, amargi Pandhawa tamtu sêtya tuhu anggènipun angladosi, tuwin sami angluhurakên sang prabu. ;","Sang Bisma ngandika piwulang luhur rampung, banjur Yudhisthira bali menyang Astinapura."
" Ing ngriku Bisma  lajêng tumingal dhatêng Risang Wasudewaputra, panguwuhipun dhatêng Sri Krêsna kadi dhatêng Kang Maha Luhur, inggih dewaning dewa: dhuh ratuning sadaya kumêlip, kula kauntapna, dhuh Krêsna, kajurungana anggèn kula anilar dunya punika, dipun lastantuna anggèn kula nilar kuwadhagan. Manawi saking idi paduka, saèstu kula sagêd dumugi pucaking kamulyan. Pangandikanipun Krêsna ingkang pindha aruming suwantênipun găngsa, ingkang tansah kaajêng-ajêng ing akathah salêbêtipun kèndêl, samangke wiwit kawêdhar: dhuh kang minulya Sang Bisma, kula jumurung, suwawi pukulun, mugi lajêng pangkata, dhatêng prajaning para wasu. Dhuh, dhuh, panduka ingkang misuwur ing jagad, têtela panduka dèrèng nate anglampahi dosa wontên ing dunya. Dados Bisma sampun kamulyakakên dening Sang Kesawa, sarta sampun kapangandikakakên dening ingkang botên kasamaran dhatêng saliring lêlampahan, manawi Sang Bisma botên kalepetan ing dosa. Sang Bisma lajêng pamitan dhatêng para mitranipun ingkang sami anguntapakên, Yudhisthira ingkang minăngka panutupipun. Napas katarik tumaruntun urut cakram, sadaya kinukut wontên ing mirah,  ungguling atmanipun, sarira wangsul kadi badaning bayi, kanin tuwin gèthèking sarira sirna tanpa tilas, sarta cahya sumunar kadêdêl dhatêng mastaka sinurung  ing napas, bêblês anggayuh gêgana, sanalika wau sêkar dhumawah saking awang-awang kadi gumrujuging jawah ing măngsa rêndhêng, sarta kapiyarsa kidung panglinggamurdaning para dewa, inggih ing nalika punika panunggalipun Santanuputra kalihan kang asipat langgêng.;","Bisma nyuwun pangestuné Sri Krêsna, sing menehi piwulang luhur."
"Saparipurnaning anggènipun angêsokakên sasanijipun ing lèpèn Gangga, Prabu Yudhisthira lajêng nêdya kundur, nanging sangking sangêting rudatosipun, sang prabu lajêng dhawuh wontên ing têpining lèpèn, kadosdene dipangga ingkang kenging jêmparinging tuwaburu. Sang Guwinda inggal anglipur ingkang sawêg karêrantan, sarta dhawuh manawi kasêdhihan sangking anggènipun anggalih dhatêng ingkang sami sawarga punika adamêl sangsaranipun, Sang Wiyasa dhawuh supados Prabu Yudhisthira adamêl Aswa Wedha, mila parwa punika kanamèkakên makatên. Punapadene kadhawuhan anggêganjar, sarana kalih warni wau ingkang sagêd dados pambirating prihatosipun. Yudhisthira matur manawi gêdhonging rajabrana kothong, măngka dèrèng sagêd angindhakakên pajêging nagarinipun ingkang sawêg kamlaratan punika. ;",Wiyasa nyritakaké simpenan rajabrana ing Himalaya lan ngandhani Yudhisthira kudu nglaksanani kewajiban.
"Nanging Sang Wiyasa lajêng ngandika, bilih sariranipun manggih pasimpênaning rajabrana agêng ing Imalaya. Têtilaranipun satunggaling narendra ingkang mêntas adamêl sêsaji, ingkang lêlampahanipun ugi lajêng dipun cariyosakên dening Sang Wiyasa. Anggènipun Kesawa badhe adamêl lêrêming rudahipun Prabu Yudhisthira, lajêng amêdhar piwulang, manawi tiyang sagêd pisah saking kasêdhihan sarana mangrèh ciptanipun, dhawuhipun: Yudhisthira samangke sampun wancinipun andika prang wontên paprangan, ingkang sabên tiyang kêdah angawaki prang piyambak, ing paprangan wau tiyang botên prêlu ngangge jêmparing, botên mawi kanthi, tuwin botên prêlu mawi wadyabala. Paprangan ingkang kêdah linampahan ijèn wau, sampun andhatêngi andika, manawi andika kasoran wontên ing paprangan wau, andika badhe dhumawah ing kasangsaran agêng, dhuh atmjaning Kunthi, samangke andika sampun priksa, lajêng katindakna, jêngandika badhe rahayu. Ing nalika wau Yudhisthira lajêng amêrangi prihatosipun, sakalangkung panuwunipun dhatêng Sang Kesawa. Sadumugining Astinapura, Prabu Yudhisthira lajêng anglampahakên kawajibanipun. ;",Wiyasa ngandhani Yudhisthira kanggo nglewati kasangsaran lan nggayuh kamulyan.
"Sri Krêsna kalihan Sang Arjuna, lajêng anginggar-inggar dhatêng pasitèn-pasitèn ingkang nêngsêmakên  ing satunggaling dintên  Arjuna kèngêtan manawi kasupèn dhatêng piwulanging dewa mitranipun ingkang kawêdharakên nalika badhe têmpuking prang, mila matur supados kêparêng angambili pamulangipun, wangsulanipun Wasudewaputra sêmu sêrêng, sarta anêtah dene Arjuna kasupèn dhatêng wêdharing kasunyatan ginaib kang langgêng, ingkang kawêdharipun saking anggènipun yoga. Nanging Sri Krêsna lajêng kêparêng nyariyosakên dongèng kina, lêlampahanipun satunggaling brahmana ingkang kadhatêngan dewa awiraosan prakawis kamajêngan, wiraos wau winastan: anugita ingkang misuwur.  ing ngriku nyariyosakên kados Sri Krêsna amulang Arjuna, ingsun iki juru mulang, lan wêruh yèn suksmaning manungsa iku siswaningsun. Inggih punika piwulang ginaib ingkang ing têmbe mêsthi sami andika parsudi.;","Sri Krêsna lan Arjuna ngrembug piwulang suci, Arjuna kelingan piwulang dewa nalika perang."
"Samantên Sri Krêsna kumênyut ing galih badhe kundur, mila lajêng minggah ing rata kalihan Sang Arjuna dhatêng Astinapura. Sadumugining kadhaton kapapagakên dening Prabu Yudhisthira kalayan suka pirênaning panggalih, ing ngriku Sri Krêsna pamit dhatêng Pandhawa tuwin Kurawa manawi badhe kundur dhatêng Dwaraka kalayan ambêkta kang rayi Dèwi Sumbadra. Sadumugining prajanipun Sri Krêsna kasambut kalayan gênging kabingahan. Sri Krêsna lajêng nyariyosakên kawontênaning  paprangan agêng, sarêng cariyosipun wau dumugi pêjahipun Abimanyu, Sang Wasudewa punapadene Dèwi Dewaki sami singkêl ing galih. Sri Krêsna kèndêl anggènipun ngaturakên kawontênaning Têgal Kuru, amargi wêlas aningali prihatosing rama ibu, wêkasan lajêng nyariyosakên kasudiraning panggalihipun Dèwi Kunthi, nalika kataman panandhang kang gêgirisi, tuwin anggènipun anglipur mantu wayah pawèstri. ;","Sri Krêsna bali menyang Dwaraka, lan Yudhisthira nyambut hangêdikan ing Astinapura."
"Anyarêngi lêlampahan ing nginggil, Prabu Yudhisthira ingkang wontên ing lêbêting kadhaton Ngastina, saking dhawuhipun Wiyasa, lajêng tata- tata anggènipun badhe adamêl Aswa Wedha, mila lajêng pangkat dhatêng Imalaya, kadhèrèkakên dening para ari sarta wadyabala agêng. Sasampunipun amêmuji ing Bathara Mahadewa, lajêng amiwiti andhudhuk pêndhêmaning rajabrana. Pintên-pintên sêsotya nawarêtna sarta samukawis yêyasan ingkang saking kancana, sadaya lajêng kabêkta kundur dhatêng Astinapura . Salêbêtipun sami mirantos saupakartining sêsaji kapal, Sri Krêsna wangsul dhatêng Astinapura, karantên sampun andungkap lairipun Bimanyutanaya. Botên watawis dangu kalihan rawuhipun Sri Krêsna bayi lair, ananging lair pêjah, saking  bramastranipun Aswatama, Sri Krêsna gupuh-gupuh lumêbêt ing kadhaton, ing ngriku pinanggih Dèwi Kunthi, Sumbadra tuwin sanès-sanèsipun sami udrasa, lajêng nyuwun lumunturing sihipun Sri Krêsna. Sumbadra kalayan waspanipun amarawayan, ngèngêtakên kasagahanipun kang raka, anggènipun badhe anggêsangakên bêbayi ingkang ajal sangkaning lair wau, sarta matur ngasih-asih: kasagahan panduka katêtêpana, bilih panduka kaparêng paring pitulung, sabên wontên tiyang pêjah, ing dalêm wawêngkoning alam têtiga:  punika, saèstu panduka kawasa anggêsangakên malih. Kadospundi ingkang kêdah kula aturakên, prakawis bêbayi sutanipun jalêr kadanging pawèstri Sang Usa, dene lair sampun ajal. Sri Krêsna lajêng lumêbêt ing kamar, Untari lênggah kalayan ambopong putranipun ingkang ajal, sarêng priksa Sri Krêsna lumêbêt lajêng angurmati kalihan sangêt rudahing panggalih, matur nyuwun lumunturing sihipun. Dèwi Untari angatag putranipun kang sampun palastra sangkaning lair wau, supados lajêng sumêmbah dhatêng Sang Kesawa, panggalihipun dipun santosakakên, murih sagêd sabar angêntosi sihipun sang awatara. ;",Yudhisthira nyiapaké Aswa Wedha sawisé pangandikan Wiyasa.
"Panjênênganipun ingkang kaèbêkan  sih, lajêng andhawuhakên pangandika: lah Untari, ingsun durung tau angucapake wicara kang ora nyata, pangandikaningsun pasthi katumusan, ingsun bakal anguripake manèh bêbayi iki, dimèn bisa manjing pasamuwaning dumadi, ingsun ora tau sêmbranan, ingsun asih bangêt marang adil, ingsun asih bangêt marang para brahmana, sutane Abimanyu kang mati, sangkaning lair sun uripake manèh, pamitraningsun lan Wijaya  durung tau ana gangsule, dadi uripe manèh bêbayi iki saka pangwasaning kasêtyan, têtela yèn kasunyatan sarta adil iku pinangkane saka batiningsun, iku kang bakal anguripake manèh sutane Abimanyu saka anggone mati. Kayadene Kăngsa lan Kèsi, wusana adile mati dening ingsun, sutanira bakal urip dina iki saka pangwasaning adil.;",Sri Krêsna nyatakaké yèn adil iku penting lan Sutané Abimanyu bakal urip manèh amarga keadilan.
"Satêlasing pangandika ingkang kaèbêkan sih wau, bêbayi gêsang, wiwit ebah sarta anyuwantên kadi atur panglinggamurda, sarta bingahing manah, wujudipun anjêrit sarwi karuncalan. Lare kanamèkakên mirid kawontênaning măngsa, pangandikanipun Sri Krêsna: karana laire sutane Abimanyu mau ambarêngi wanci andungkap andhêging rodha, mula sun paringi aran Parikêsit. Para Pandhawa dhatêng kalihan ambêkta rajabrana ingkang kapêndhêt saking Imalaya. ;","Bayi Parikesit lair kanthi kabungahan, lan para Pandhawa teka karo hadiah saka Himalaya."
"Anggènipun sami adamêl sêsaji kapal sampun samêkta, Sang Arjuna ingkang piniji rumêksa angêngèn kapal ingkang badhe kasajèkakên, ingkang kapilih kapal cêmêng warninipun bagus, Prabu Yudhisthira kajibah angladosakên sêsaji, mila lajêng angêculakên kapal wau kaumbar kemawon sakajêngipun kapal. Arjuna ingkang angêtutakên kalihan anitih rata pangirid kuda pêthak kados padatanipun, pangkatipun kaurmatan ing surak mawurahan miwah pamuji. Kalunta-lunta lampahipun Arjuna ngantos dumugi karajan ing Manipura, ratu ing Manipura punika putranipun Arjuna. Sang prabu amapagakên rawuhipun kang rama, sarêng sampun cêlak sang prabu mêndhak lajêng manêmbah. Nanging Sang Arjuna lajêng ngandika sêmu botên karênan, kadospundi dene kados pawèstri, botên anglênggahi kasatriyanipun, manawi satriya kêdah prang anglabêti makuthanipun. Dèwi Ulupi, putrining Taksakaraja, mêdal saking kadhaton mangatag dhatêng kang putra Sang Prabu Wabruwahama supados amangun prang mêngsah kang rama.;","Arjuna milih kapal apik lan njlèntrèhaké prinsip pahlawan, terus lelungan nganti tekan Manipura."
" Lajêng wiwit băndayuda sakalangkung rame, ing ngriku Prabu Wabruwahama katingal kasudiran miwah kawasisanipun, dahat  adamêl rênaning panggalihipun Sang Arjuna. Wasana Arjuna dhawah kataman jêmparing, ingkang patitis panyipatipun. Kang putra sakalangkung kodhêng, sarêng priksa kang rama gumuling ing siti. Kang ibu Dèwi Citragada, inggal marêpêki, lajêng andukani Dèwi Ulupi, dene ambêbangus kang putra supados lumawan kang rama, dhawuhipun, Dèwi Ulupi badhe kalampus sarana botên kaparingan dhahar, bilih Ulupi botên maluyakakên dhatêng Arjuna. Sang Prabu Jaka saking dahat èmênging panggalihipun lajêng matur dhatêng ibu, prasêtya badhe anganyut tuwuh sarana botên dhahar, manawi kang rama botên dipun sugêngakên malih. Dèwi Ulupi kèngêtan dhatêng musthika ingkang kasinungan pangwasa agêsangakên pêpêjah, musthika kawêdalakên sarana dayaning puja. sDèwi Ulupi lajêng dhawuh dhatêng kang putra, manawi sajatosipun sang prabu botên sagên ngawonakên Arjuna, amung saking cidraning paningalipun mila Arjuna katingal lena. Mila manawi manik pinasthika wau katumpangakên ing pranajanipun kang rama saèstu badhe waluya jatining nguni. Ing ngriku kang putra sumêmbah, ing sêmu sangêt kagawokan, matur kadospundi dene sakalangkung anèh. ;",Arjuna nggoleki pitulungan saka ibu Dèwi Ulupi kanggo ngadhepi masalah ing kerajaan Wabruwahama.
"Dèwi Ulupi ngandika, manawi Sang Arjuna kenging sotipun para wasu, dene Arjuna anggènipun  anyirnakakên Sang Bisma punika botên salêrêsing tiyang prang. Sariranipun sakalangkung prihatos, nyuwun pitulunganipun kang rama supados nyuwunakên pangaksama, para wasu kêparêng, ananging ngandika manawi Sang Arjuna badhe katiwasan dening putranipun piyambak, ing ngriku lajêng luwaripun Sang Arjuna saking sotipun para wasu, amargi kalêpatanipun sampun kaukum. Sawungunipun Sang Arjuna lajêng dhawuh supados kang putra ugi angèstrèni anggènipun sêsaji. Sarêng sampun dipun sandikani, Sang Arjuna nglajêngakên lampahipun, puwara Arjuna priksa bilih sampun dumugi sacêlaking tembok Astinapura, lajêng sami asung pambage karahayonipun, dene Sang Arjuna sampun angrampungakên kawajibanipun.;",Dèwi Ulupi ngandhani Arjuna supaya njaluk pangaksama kanggo kasalahané.
"Kados punapa kathahing rajabrana ingkang kangge waragading sêsaji, sawarnining gapura, cagak pasrèn, jêmbangan tuwin sanès-sanèsipun, sami kadamêl saking kancana, saha maèwu-èwu jêne kêthokan ingkang kapisungsungakên dhatêng Sang Wiyasa.;",Arjuna nerusaké perjuangan kanggo kabecikan nagara.
